<!DOCTYPE html>
<html lang="en">
<head>
    <meta charset="UTF-8">
    <title>Zalany powiat

    </title>
    <meta content="" name="keywords"/>
    <meta content="" name="description"/>
    <!--
    Green Template
    http://www.templatemo.com/preview/templatemo_449_green
    -->
    <meta charset="utf-8">
    <meta content="initial-scale=1" name="viewport">
    <link href='http://fonts.googleapis.com/css?family=Open+Sans:400italic,600italic,700italic,400,600,700,800'
          rel='stylesheet' type='text/css'>
    <link href='http://fonts.googleapis.com/css?family=Oswald:400,700,300' rel='stylesheet' type='text/css'>

    <link href="../css/font-awesome.min.css" rel="stylesheet">
    <link href="../css/bootstrap.min.css" rel="stylesheet">
    <link href="../css/jquery-ui.css" rel="stylesheet"/> <!-- popular tab -->
    <link href="../css/templatemo_misc.css" rel="stylesheet">
    <link href="../css/templatemo_style.css" rel="stylesheet">

    <!-- JavaScripts -->
    <script src="../js/jquery-1.11.1.min.js"></script> <!-- lightbox -->
    <script src="../js/templatemo_custom.js"></script> <!-- lightbox -->
    <script src="../js/bootstrap-collapse.js"></script>
    <script src="../js/jquery-ui.min.js"></script> <!-- popular tab -->
    <script src="../inner_menu.js"></script>

</head>
<body>
<div class="container menu">
    <div class="row">
        <div class="col-sm-4">
            <div class="templatemo_webtitle">
                <p><a href="../index.html">
                    ŻAROWIANIE
                </a>
                </p>
            </div>
        </div>
        <div class="col-sm-8">
            <nav class="navbar navbar-default" role="navigation">
                <div class="container-fluid">
                    <!-- Brand and toggle get grouped for better mobile display -->
                    <div class="navbar-header">
                        <button class="navbar-toggle" data-target="#bs-example-navbar-collapse-1" data-toggle="collapse"
                                type="button"><span
                                class="sr-only">Toggle navigation</span> <span class="icon-bar"></span> <span
                                class="icon-bar"></span> <span class="icon-bar"></span></button>
                    </div>
                    <!-- Collect the nav links, forms, and other content for toggling -->
                    <div id="top-menu">
                        <div class="collapse navbar-collapse main_menu" id="bs-example-navbar-collapse-1">
                            <script>
                                document.addEventListener("DOMContentLoaded", function () {
                                    const targetElement = document.getElementById("menu-container");
                                    generateMenu(targetElement);
                                })
                            </script>
                            <div id="menu-container"></div>
                        </div>
                    </div>
                    <!-- /.navbar-collapse -->
                </div>
                <!-- /.container-fluid -->
            </nav>
        </div>
    </div>
</div>
<div class="container">
    <div class="row">
        <div class="col-md-12">
            <div class="templatemo_about_top shadow">
                <div class="templatemo_about_top_title">Zalany powiat

                </div>
                <p>/20.05.2010/ źródło: Korso.pl, autor: Kris
                </p>
                <p>Podtopione domy, budynki gospodarcze, budynki użyteczności publicznej. Podtopione drogi, na których
                    były spore utrudnienia w ruchu, zalane pola uprawne - takie w powiecie mieleckim są efekty
                    intensywnych opadów.
                </p>
                <p>
                    W powiecie mieleckim sytuacja diametralnie pogorszyła się po gwałtownych opadach w nocy z niedzieli
                    na poniedziałek. - To było istne oberwanie chmury. Szum padającego deszczu był tak głośny, że
                    pobudził ludzi - mówi mieszkaniec Padwi Narodowej. Podobnie relacjonowali mieszkańcy innych gmin,
                    którzy od rana dzwonili do naszej redakcji i informowali o dramatycznej sytuacji w ich
                    miejscowościach. - Jedna z pań na końcu Zachwiejowa jest niemal odcięta od świata. Woda u niej
                    podeszła pod sam dom. To wszystko wina nieoczyszczonych rowów i niewymienionych betonów w przepuście
                    przez drogę. Po takich ulewach efekt jest tragiczny. Nawet straż do niej nie przyjechała, by
                    wypompować wodę - informuje nas mieszkanka Zachwiejowa, która odwiedziła kobietę. - Podlana jest
                    szkoła w Dulczy Małej - otrzymujemy kolejny komunikat. - Kanał, który rozlał się obok budynku Urzędu
                    Gminy w Wadowicach Górnych, podtopił pięć gospodarstw. Wzrasta również poziom wody w Jamnicy, stąd w
                    Jamach już w kilku miejscach także zostały podtopione gospodarstwa - informuje nas mieszkaniec
                    gminy. Mieszkańcy Jam z niepokojem spoglądali na poziom wody w Jamnicy. Także mieszkańcy Ziempniowa
                    obawiali się, że woda z pobliskiej rzeki może zagrozić ich uprawom i domostwom. To dlatego, że w
                    trakcie modernizacji jest wał przeciwpowodziowy na Nowym Brniu. - Jest rzeczywiście niebezpiecznie,
                    bo wał rozkopano. Trzeba go szybko zasypać. Pracuje na miejscu koparka, ale Podkarpacki Zarząd
                    Melioracji i Urządzeń Wodnych musi dać więcej ciężkiego sprzętu. Zabezpieczyliśmy niezbędny do tych
                    robót piach - mówił wójt Leon Getinger
                </p>
                <p>
                    <b>
                        Alarm przeciwpowodziowy
                    </b>
                </p>
                <P>
                    W związku z przekroczeniem stanu ostrzegawczego na rzece Wisłoce, prezydent Mielca już w niedzielę o
                    godzinie 23 ogłosił pogotowie przeciwpowodziowe dla miasta. W poniedziałek o godz. 9 Wisłoka
                    przekroczyła stan alarmowy o 6 cm. (poziom wody wynosił 656cm). W związku z tym ogłoszono alarm
                    przeciwpowodziowy dla Mielca. - Obserwujemy przyrost rzeki zarówno na terenie Mielca, jak i w górnym
                    jej biegu. Stale monitorowane są także cieki wodne, które mogą doprowadzać do lokalnych podtopień -
                    powiedział Zenon Tokarski, kierownik Biura ds. Zarządzania Kryzysowego Urzędu Miejskiego w Mielcu. O
                    godz. 14 Wisła przyjmowała jeszcze wody z Wisłoki. Znacznie gorzej będzie, gdy dojdzie do tzw.
                    cofki. O godz. 15, na wodowskazie w Mielcu Wisłoka miała 716 centymetrów. Podtopione były domy na
                    osiedlach Rzochów i Wojsław. W górnym biegu Wisłoki poziom wody nadal wzrastał, choć już nie tak
                    gwałtownie. Fala kulminacyjna miała dotrzeć do Mielca ok. godz. 20 w poniedziałek. Wedle prognoz
                    miała sięgnąć nawet 820 - 840 centymetrów.
                </P>
                <p><b>Padew pływa pod wodą</b></p>
                <p>Z kolei starosta pogotowie przeciwpowodziowe dla powiatu mieleckiego ogłosił o szóstej rano w
                    poniedziałek. Cztery godziny później był zmuszony poinformować o alarmie przeciwpowodziowym. W
                    gminach wprowadzono całodobowe dyżury antykryzysowe. W całym powiecie wystąpiły lokalne podtopienia.
                    Ulewne deszcze najbardziej dały się we znaki w gminie Padew Narodowa. - To po prostu tragedia. Cała
                    Padew pływa pod wodą. W kilku miejscach wylał Złoty Potok, zmora naszej wsi. Ludzie mają podtopione
                    wjazdy do posesji. W 90 procentach przypadków zalane są piwnice. Podtopiony został m.in budynek
                    urzędu gminy. Woda weszła także do szatni w nowej szkole. W wypompowywanie wody z podpiwniczeń
                    zaangażowana została OSP Padew Narodowa, ale to niewiele daje, bo jest wysoki poziom wód -
                    relacjonował wójt Kazimierz Popiołek. Spore straty poniosą rolnicy, bowiem około 70 procent pól
                    uprawnych jest pod wodą. Ucierpią głównie ci, którzy uprawiają ziemniaki, ale również plony ze zbóż
                    będą znacznie niższe. Równie trudna sytuacja wystąpiła na terenie całej gminy. Bardzo wysoki poziom
                    wód utrzymywał się na potoku Rów. Tam woda wystąpiła z brzegów i rozlała się po przyległych
                    posesjach i gruntach rolnych. Pełne koryta wody są też w Babulówce i Kanale Chorzelowskim.
                </p>
                <p><b>Wał przeciekał</b></p>
                <p>Na terenie gminy Radomyśl Wielki wystąpiły liczne podtopienia w miejscowościach: Dąbie, Zdziarzec,
                    Podborze, Dulcza Mała, Dulcza Wielka, Ruda, Dąbrówka Wisłocka oraz Radomyśl Wielki. Ponadto w Pniu
                    zostały zalane w kilku domach. W poniedziałek popołudniu najgroźniej było w Podborzu, gdzie
                    przeciekały wały przeciwpowodziowe na potoku Zgórsko. Przy ich umacnianiu i uszczelnianiu pracowali
                    ochotnicy z Podborza, Radomyśla, Zdziarca i Zgórska. - Dodatkowo uszczelniony został też fragment
                    wału, który w zimie został rozkopany przez nieznanych sprawców. Mamy nadzieję, że sytuacja
                    ustabilizuje się i wody nie będzie przybywać - informował burmistrz Józef Rybiński. - W nocy z
                    niedzieli na poniedziałek w Janowcu wody potoku Dęba uszkodziły kilka mostów, niemniej sytuacja tam,
                    jak i w Partyni, jest stabilna. Podtopione zostały tereny w bliskim sąsiedztwie szkół w Dulczy Małej
                    i Dulczy Wielkiej, gdzie również były utrudnienia na drodze. Z kilku piwnic w domach strażacy
                    wypompowywali wodę. Woda stoi również na znacznych połaciach pól uprawnych, m.in. w Żarówce, Dąbiu
                    czy Rudzie - relacjonował włodarz.</p>
                <p><b>Ewakuacja trzech rodzin</b></p>
                <p>W gminie Wadowice Górne w wielu miejscach zostały podtopione budynki gospodarcze. Woda wystąpiła z
                    kanału w sąsiedztwie urzędu gminy. W związku z tym doszło do utrudnień w ruchu na drodze z Wadowic
                    G. do Zgórska, a także zostało podtopionych 5 gospodarstw i ubojnia w zakładach mięsnym
                    Dobrowolskich. Wylał również potok Jamnica w Jamach. W tej wiosce, w okolicy mostu, trzy rodziny
                    ewakuowały się do sąsiadów, którzy mieszkają na wyżej położonym terenie. W gminie Tuszów Narodowy
                    liczne podtopienia występują na gruntach rolnych na terenie całej gminy, szczególnie w
                    miejscowościach Babicha, Borki Nizińskie, Czajkowa, Dębiaki, Ławnica. Kanały i rowy melioracyjne
                    były po brzegi wypełnione wodą. Wystąpiły liczne podtopienia i uszkodzenia nawierzchni dróg
                    lokalnych. W poniedziałkowe popołudnie nieprzejezdna była już droga Jaślany - Szczucin, w
                    miejscowości Gawłuszowice.</p>
            </div>
        </div>
    </div>

</div>
<div class="container">
    <div class="row">
        <div class="col-md-12 margin30 center">
            <script src="../footer.js"></script>
        </div>
    </div>
</div>
</body>
</html>