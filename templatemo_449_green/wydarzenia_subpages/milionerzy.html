<!DOCTYPE html>
<html lang="en">
<head>
    <meta charset="UTF-8">
    <title>Milionerzy na kolanach
    </title>
    <meta content="" name="keywords"/>
    <meta content="" name="description"/>
    <!--
    Green Template
    http://www.templatemo.com/preview/templatemo_449_green
    -->
    <meta charset="utf-8">
    <meta content="initial-scale=1" name="viewport">
    <link href='http://fonts.googleapis.com/css?family=Open+Sans:400italic,600italic,700italic,400,600,700,800'
          rel='stylesheet' type='text/css'>
    <link href='http://fonts.googleapis.com/css?family=Oswald:400,700,300' rel='stylesheet' type='text/css'>

    <link href="../css/font-awesome.min.css" rel="stylesheet">
    <link href="../css/bootstrap.min.css" rel="stylesheet">
    <link href="../css/jquery-ui.css" rel="stylesheet"/> <!-- popular tab -->
    <link href="../css/templatemo_misc.css" rel="stylesheet">
    <link href="../css/templatemo_style.css" rel="stylesheet">

    <!-- JavaScripts -->
    <script src="../js/jquery-1.11.1.min.js"></script> <!-- lightbox -->
    <script src="../js/templatemo_custom.js"></script> <!-- lightbox -->
    <script src="../js/bootstrap-collapse.js"></script>
    <script src="../js/jquery-ui.min.js"></script> <!-- popular tab -->
    <script src="../inner_menu.js"></script>

</head>
<body>
<div class="container menu">
    <div class="row">
        <div class="col-sm-4">
            <div class="templatemo_webtitle">
                <p><a href="../index.html">
                    ŻAROWIANIE
                </a>
                </p>
            </div>
        </div>
        <div class="col-sm-8">
            <nav class="navbar navbar-default" role="navigation">
                <div class="container-fluid">
                    <!-- Brand and toggle get grouped for better mobile display -->
                    <div class="navbar-header">
                        <button class="navbar-toggle" data-target="#bs-example-navbar-collapse-1" data-toggle="collapse"
                                type="button"><span
                                class="sr-only">Toggle navigation</span> <span class="icon-bar"></span> <span
                                class="icon-bar"></span> <span class="icon-bar"></span></button>
                    </div>
                    <!-- Collect the nav links, forms, and other content for toggling -->
                    <div id="top-menu">
                        <div class="collapse navbar-collapse main_menu" id="bs-example-navbar-collapse-1">
                            <script>
                                document.addEventListener("DOMContentLoaded", function () {
                                    const targetElement = document.getElementById("menu-container");
                                    generateMenu(targetElement);
                                })
                            </script>
                            <div id="menu-container"></div>
                        </div>
                    </div>
                    <!-- /.navbar-collapse -->
                </div>
                <!-- /.container-fluid -->
            </nav>
        </div>
    </div>
</div>
<div class="container">
    <div class="row">
        <div class="col-md-8">
            <div class="templatemo_about_top shadow">
                <div class="templatemo_about_top_title">Milionerzy na kolanach
                </div>
                <div class="templatemo_about_top_sub">Autor: Grzegorz Pulit, Gazeta Krakowska, 2002-03-22</div>
                <p>Gmina Radomyśl Wielki miała w kraju miano drobiarskiego zagłębia: 78 kurników! A w każdym średnio po
                    30 tysięcy kur! W latach 70. drobiarze prosperowali znakomicie. To się niestety skończyło
                    Z początku to było życie! Z jednego rzutu starczyło na nowiutkiego malucha. Z brojlerów wybudowało
                    się dom, oborę, garażÉ Człowiek urobił ręce po łokcie, ale wiedział po co. Teraz haruje jak zawsze,
                    a bieda - jak nigdy. Nie ma się z czego bankom wypłacić. - Jak nas zamkną, to żeby chociaż chcieli
                    razem w jednej celi posadzić - jednak Mieczysławowi Dorociakowi nie za bardzo do żartów.
                    Radomyśl Wielki zawsze był znany z trzech rzeczy: dużego rynku, samolotu i drobiu. W latach 70. na
                    kurczaki był prawdziwy boom. Fermy rosły w całej gminie jak grzyby po deszczu. Jedziesz przez Dulczę
                    - fermy, przez Zdziarzec - fermy, w Rudzie to samo. Wszędzie niemal identyczne budynki. Długie,
                    niskie, białkowane od zewnątrz, a przy końcu - kominy kotłowni. Mnóstwo ich tutaj.
                    Helena Cichoń z Wojewódzkiego Ośrodka Doradztwa Rolniczego w Boguchwale 28 lat w tym biznesie
                    przepracowała i prawie wszystkie zna na pamięć. Ale nie chce być gołosłowna. - O, tu przygotowałam
                    sobie takie zestawienie - podsuwa notatki. I już wiadomo, dlaczego czternastotysięczna gmina
                    zasłużyła sobie w kraju na miano drobiarskiego zagłębia: siedemdziesiąt osiem kurników! A w każdym
                    średnio po 30 tysięcy kur. Rozmaitych. Rzeźnych albo niosek.
                </p>
                <p><b>Przebicie jak nigdy</b>
                </p>
                <p>Marian Kuzara postawił na brojlery. Przez przypadek. Pracował wtedy w gminie, w służbie rolnej, to
                    się napatrzył. Rolników z wnioskami o rejestrację fermy przychodziło mnóstwo. Naczelnik miasta i
                    gminy podpisywał je jak leci i zaczynali. Z dobrym skutkiem. - Panie, o takim przebiciu jak wtedy,
                    to się człowiekowi nie śniło - Kuzara na wspomnienie tamtych czasów uśmiecha się od ucha do ucha.
                    Robotę w gminie rzucił niemal bez zastanowienia. Ojciec miał kawałek pola, dwóch wspólników do
                    wymaganego zespołu rolników indywidualnych znalazł bez kłopotu, a kredyt na trzy, góra, cztery
                    procent dawał bank spółdzielczy. Kiedy na "dzień dobry" wzięli trzy miliony, ludzie w Zdziarcu za
                    głowy się łapali. - Gówniarzom dali pieniądze, to roztrwonią.
                </p>
                <p><b>Auto z Peweksu</b></p>
                <p>Nie roztrwonili. Kurnik był gotów w ciągu roku. W każdej z dwóch hal po piętnaście tysięcy kurczaków,
                    a po ośmiu tygodniach - do skupu. - Jedną halę sprzedawałem w ciągu dnia. Była umowa z zakładami
                    drobiarskimi. Płacili w ciągu kilku dni - Kuzara nie miał powodów do niezadowolenia. Z jednego
                    spośród pięciu, sześciu rzutów, jakie miał w ciągu roku, mógł spłacać kredyt i odłożyć na samochód.
                    - Po fiata 125p jechało się do Rzeszowa, do "Peweksu" - opowiada. Oj, cieszył się wtedy człowiek jak
                    dziecko, a kilkanaście godzin roboty jakby nie doskwierało. W końcu z hodowli był jeszcze dom,
                    oboraÉ Wszystko. Nie było sensu, żeby żona trzymała etat w Rejonie Dróg Publicznych w Stalowej Woli.
                    - Tutaj roboty było dość - Zofia Kuzara objaśnia powody, dla których zrezygnowała z państwowej
                    posady. Przez myśl jej nie przeszło, że kiedyś jeszcze do niej zatęskni.</p>
                <p><b>Deficytowy interes</b></p>
                <p>W marcu mijają 24 lata odkąd Kuzara rozpoczął hodowlę, ale powodów do świętowania nie ma. - Takiego
                    dziadostwa jak dziś, to jeszcze nie było - prowadzi do kurnika. Brudne ściany przydałoby się
                    pomalować, ale kogo dziś na to stać? Jakby nie liczył, na odchowanie jednego rzutu trzeba jakieś
                    160-170 tys. zł., ale przy dzisiejszych cenach w skupie o zwrocie kosztów można tylko pomarzyć. - Na
                    zero się nawet nie wyjdzie - hodowcy ze Zdziarca oceniają, że co miesiąc tracą na interesie. Jak
                    mają szczęście "do tyłu" są od kilku do kilkunastu tysięcy złotych, jak ich dopadnie pech - nawet
                    kilkadziesiąt.
                    Kuzara dobrze wie, co to znaczy. "Całej hali" w jeden dzień dawno się mu nie udało sprzedać, a na
                    właścicieli ubojni, od których pieniędzy wydębić nie sposób, trafia regularnie. Na zapłatę czeka się
                    teraz po dwa, trzy miesiące, a na takiego jednego co mu zalegał 200 tysięcy w ogóle nie było siły.
                    Dorociak sentencję wyroku z ciągnącego się trzy lata procesu dokładnie pamięta. - Z sądu przyszło,
                    że działał w dobrej wierze.</p>
                <p><b>Bankowe nakazy</b></p>
                <p>Hodowcy intencje mają identyczne, ale bankom to nie wystarcza. Ot, choćby Anatol Cygan z sąsiedztwa.
                    - Chodź, chodź, powiesz jak było - Kuzara woła kolegę. Mniej więcej przed tygodniem dał ogłoszenie o
                    sprzedaży kurnika. - Przyszedł bank i kazał sprzedać, że niby bez komornika wyjdzie taniej - ot i
                    cała historia, w której Cygan jest tylko jednym z wielu przypadków. Wcześniej padały fermy w Dulczy
                    i w Radomyślu. W sumie spośród ponad siedemdziesięciu kurników nieczynnych jest teraz prawie 30, a
                    pod młotek idzie już nawet domÉ - Dzięki Bogu, że życia sobie rolnicy nie odbierają - Helena Cichoń
                    w ciągu swojej dotychczasowej pracy tak trudnej sytuacji nie pamięta.</p>
                <p><b>Importowe grzechy</b></p>
                <p>Według Głównego Urzędu Statystycznego wszystkiemu winna nadprodukcja, ale w Zdziarcu mówią, że to
                    nieprawda. Prawdziwym nieszczęściem ma być Balcerowicz i Kalinowski. Pierwszy zawinić miał z
                    początkiem lat 90., kiedy oprocentowanie kredytów skoczyło raptem na 60 procent, drugi grzeszy do
                    dziś tolerując masowy import kurczaków. Dorociak szukając zbytu nieraz dzwonił po hurtowniach. - Co?
                    Kurczaki? Nie, nie, dziękujemy. Belgijskich i amerykańskich mamy tu na tony - słyszał w odpowiedzi.
                    Nie było szans, żeby z normalną ceną cokolwiek zwojować. Zamiast stawki gwarantującej choćby
                    związanie końca z końcem, oferowali ceny 20 - 30 procent poniżej granicy opłacalności. A jak się
                    komu nie podoba, toÉ do widzenia.</p>
                <p>Bezradni ludzie</p>
                <p>Nie było wyjścia. Sprzedawali za grosze, wracali do domu i do roboty. Po szesnaście godzin. - To nie
                    jest życie, to męczarnia - Zofia Kuzara czasem już nie ma siły. Chłop czterdziesty ósmy rok kończy,
                    a morza jeszcze nie widział, ona - na okrągło w starych ciuchach łazi. - Nas niech szlag trafi, ale
                    czemu dzieci winne? - małżonek ciągle się o tę sprawiedliwość ostatnio dopytuje. A jak dzieciaki
                    wspomni, to aż go trzęsie. Bo syn po ogólniaku, córka po licencjacieÉ Oboje dalej by iść chcieli, a
                    tu w portfelu brakuje nawet na internat. - Mam im powiedzieć, żeby się nie uczyli i co? Po dziesięć
                    arów i fiata z "Peweksu" im zapiszę?</p>
            </div>
        </div>
        <div class="col-md-4">
            <img src="milionerzy/kuzara.jpg">
            <br>
            Kiedyś jedną "halę" czyli 15 tys. kurcząt sprzedawało się w ciągu dnia. Teraz Dorociak z Kuzarą mogą o tym
            tylko pomarzyś Fot. autor

        </div>
    </div>

</div>
<div class="container">
    <div class="row">
        <div class="col-md-12 margin30 center">
            <script src="../footer.js"></script>
        </div>
    </div>
</div>
</body>
</html>