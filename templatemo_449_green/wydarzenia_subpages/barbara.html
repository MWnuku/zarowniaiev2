<!DOCTYPE html>
<html lang="en">
<head>
    <meta charset="UTF-8">
    <title>"BARBARA" W OGNIU WALKI
    </title>
    <meta content="" name="keywords"/>
    <meta content="" name="description"/>
    <!--
    Green Template
    http://www.templatemo.com/preview/templatemo_449_green
    -->
    <meta charset="utf-8">
    <meta content="initial-scale=1" name="viewport">
    <link href='http://fonts.googleapis.com/css?family=Open+Sans:400italic,600italic,700italic,400,600,700,800'
          rel='stylesheet' type='text/css'>
    <link href='http://fonts.googleapis.com/css?family=Oswald:400,700,300' rel='stylesheet' type='text/css'>

    <link href="../css/font-awesome.min.css" rel="stylesheet">
    <link href="../css/bootstrap.min.css" rel="stylesheet">
    <link href="../css/jquery-ui.css" rel="stylesheet"/> <!-- popular tab -->
    <link href="../css/templatemo_misc.css" rel="stylesheet">
    <link href="../css/templatemo_style.css" rel="stylesheet">

    <!-- JavaScripts -->
    <script src="../js/jquery-1.11.1.min.js"></script> <!-- lightbox -->
    <script src="../js/templatemo_custom.js"></script> <!-- lightbox -->
    <script src="../js/bootstrap-collapse.js"></script>
    <script src="../js/jquery-ui.min.js"></script> <!-- popular tab -->
    <script src="../inner_menu.js"></script>

</head>
<body>
<div class="container menu">
    <div class="row">
        <div class="col-sm-4">
            <div class="templatemo_webtitle">
                <p><a href="../index.html">
                    ŻAROWIANIE
                </a>
                </p>
            </div>
        </div>
        <div class="col-sm-8">
            <nav class="navbar navbar-default" role="navigation">
                <div class="container-fluid">
                    <!-- Brand and toggle get grouped for better mobile display -->
                    <div class="navbar-header">
                        <button class="navbar-toggle" data-target="#bs-example-navbar-collapse-1" data-toggle="collapse"
                                type="button"><span
                                class="sr-only">Toggle navigation</span> <span class="icon-bar"></span> <span
                                class="icon-bar"></span> <span class="icon-bar"></span></button>
                    </div>
                    <!-- Collect the nav links, forms, and other content for toggling -->
                    <div id="top-menu">
                        <div class="collapse navbar-collapse main_menu" id="bs-example-navbar-collapse-1">
                            <script>
                                document.addEventListener("DOMContentLoaded", function () {
                                    const targetElement = document.getElementById("menu-container");
                                    generateMenu(targetElement);
                                })
                            </script>
                            <div id="menu-container"></div>
                        </div>
                    </div>
                    <!-- /.navbar-collapse -->
                </div>
                <!-- /.container-fluid -->
            </nav>
        </div>
    </div>
</div>
<div class="container">
    <div class="row">
        <div class="col-md-12">
            <div class="templatemo_about_top shadow">
                <div class="templatemo_about_top_title">"BARBARA" W OGNIU WALKI
                </div>
                <div class="templatemo_about_top_sub">Autor: Grzegorz Brożek, Gość Niedzielny - Tarnów , 1997-10-26
                </div>
                <p>"31 października 1944, parę minut po godzinie 6.00 rano, partyzanci w liczbie około 28 żołnierzy,
                    zostali otoczeni. Niemcy otworzyli ogień. Partyzantów padło czterech - jeden znajomy mi porucznik
                    skoczek. Wszyscy ranni byli w nogi, wyżej kolan, w piersi i głowy..." - zanotował ks. Józef Boduch w
                    - spisanych już po wojnie wspomnieniach. Cytowany fragment dotyczy oddziału partyzanckiego
                    "Radomyśl", wchodzącego jeszcze miesiąc wcześniej w skład słynnego i zasłużonego dla partyzantki na
                    terenach Pogórza batalionu AK "Barbara". Masakra OP "Radomyśl" była jednym z ostatnich epizodów
                    działalności wyodrębnionych z "Barbary" grup i działalności AK w ogóle przed przejściem frontu.
                    Wspomniany "porucznik skoczek" to osoba także niezwykła. Cichociemny Zbigniew Matula pochodzący z
                    Radomyśla Wielkiego. Stąd także nazwa jego oddziału. Warto przypomnieć działalność batalionu i
                    oddziału Matuli, bo jest to chlubna karta w księdze dziejów Wojska Polskiego.
                </p>
                <p>Batalion "Barbara" powstał wraz z rozpoczęciem akcji "Burza" jako zgrupowanie większej ilości
                    mniejszych jednostek. Realizował zadania akcji, czyli dywersje na tyłach cofającej się armii
                    niemieckiej, w porozumieniu z nadchodzącym powoli frontem. Czas trwania akcji uzależniony był od
                    ruchów frontu. Przed paroma tygodniami pisaliśmy o działaniach w okolicy Dębicy, które w ramach tej
                    akcji zakończyły się już w pierwszych dniach września. 1 batalion 16 pułku piechoty AK "Barbara" był
                    jednostką zmobilizowaną na akcję przez tarnowski obwód AK. Rozkaz mobilizacji pochodził z 4 VIII
                    1944 r. Koncentracja oddziałów następowała dosyć sprawnie. W sumie walczyło w nim 600 żołnierzy,
                    którzy mieli do dyspozycji stanowczo mniej broni i amunicji, niż potrzebowali. Dla pełnej
                    konspiracji 6 września batalionowi nadano nazwę "Barbara". Jego poszczególne jednostki w ciągu
                    prawie 2 miesięcy stoczyły wielką ilość potyczek, zorganizowały zasadzki i wypady, a także walczyły
                    o przetrwanie, wyrywając się z potrzasków organizowanych przez Niemców w celu zlikwidowania dającej
                    się im we znaki partyzantki.</p>
                <p>Żołnierze "Barbary" paraliżowali łapanki urządzane przez Niemców, jak 12 VIII 1944 r. w Ryglicach. 26
                    VIII natomiast w Rzepienniku Marciszewskim AK-owcom udała się akcja na oddziały hitlerowskie,
                    których zadaniem było ściąganie tzw. kontyngentów. Pierwsza poważniejsza akcja niemiecka
                    zorganizowana w celu zlikwidowania partyzantki odbyła się 7 IX pod Ratówkami. Walki trwały cały
                    dzień, a "Barbara" wymknął się pod osłoną nocy, nie odnosząc żadnych strat własnych. Pluton
                    wspomnianego por. "Radomyśla" zorganizował i przeprowadził zaś 12 września udane uderzenie na
                    samochód pancerny na drodze Szczepanowice-Janowice. Tego samego dnia doszło do starć batalionu z
                    oddziałami SS, policji i żandarmerii w sile trzykrotnie przewyższającej siły oddziałów AK. Walczono
                    wtedy w rejonie Jastrzębiej, Kipsznej, Policht i Suchej Góry. Batalion prowadził także akcje na
                    linii kolejowej Tarnów-Stróże. 14 IX przeprowadzono zamach dywersyjny na niemiecki pociąg. Okazało
                    się jednak, że unieruchomiono inny pociąg niż ten, którego się spodziewano. Był to doskonale
                    ubezpieczany pociąg z transportem broni pancernej. Partyzanci ponieśli znaczne straty. Niemcy w
                    akcji odwetowej natomiast spalili 13 zabudowań w Zborowicach i zamordowali kilku mieszkańców. W
                    końcu 25 IX batalion "Barbara" stoczył jedną z największych bitew prowadzonych przez partyzantkę na
                    południu Polski w czasie II wojny światowej. Był to oczywiście słynny bój na Jamnej. Siły niemieckie
                    czterokrotnie przewyższały tam stan "Barbary" przeczesując i atakując żołnierzy AK, ale i blokując
                    wyjścia z lasu. Mimo bardzo trudnej sytuacji okrążenia, grupa Radomyśla-Matuli i parę mniejszych
                    jednostek decydowało się nawet na wypady. W dwudniowych straciach zginęło 2 polskich żołnierzy, a
                    kilku zostało rannych. Duże były także straty w sprzęcie transportowym. Nieprzyjaciela straty
                    osobowe były ponad pięciokrotnie większe. Jak podkreśla się w wielu opracowaniach, zasadniczym
                    znaczeniem tej bitwy było po raz kolejny uniemożliwienie hitlerowcom likwidacji oddziałów i
                    zaprowadzenia porządku na linii cofającego się frontu niemieckiego. "Barbarze" po stoczonej bitwie
                    udało się wyrwać z okrążenia, ale straty materialne (środki transportu) uniemożliwiały właściwie
                    dalsze działanie. Dalej zatem, dla bezpieczeństwa, poszczególne oddziały - do chwili demobilizacji -
                    prowadziły samodzielną działalność, już poza strukturami batalionu, który jako zwarta jednostka
                    przestał istnieć. 16 pułk piechoty AK, do którego należał batalion "Barbara" został rozwiązany 22 X
                    1944 r.</p>
                <p>Cichociemny Zbigniew Matula - "Radomyśl" kwaterował wtedy w Słonej k. Zakliczyna, a według innych
                    źródeł w Brzozowej, w tym samym rejonie Suchej Góry, skąd inny oddział AK kilka dni wcześniej
                    przeszedł w inne miejsce kwaterunku, ze względu na duże nasycenie nieprzyjacielem wspomnianego
                    rejonu. "Radomyśl" prowadził na tamtym terenie wywiad i szkolił młodych żołnierzy. Oddział Matuli
                    został 31 października zaskoczony przez Niemców. Zginęło czterech żołnierzy AK, w tym wspomniany na
                    początku w relacji ks. Boducha "porucznik-skoczek" Zbigniew Matula.</P>
                <P>Ciała zabitych żołnierzy w 1959 r. pochowano we wspólnym grobie na cmentarzu w Słonej. Przypięto też
                    na mogile dla Matuli - jednak dopiero w latach osiemdziesiątych - znak "Cichociemnych".</p>
            </div>
        </div>
    </div>

</div>
<div class="container">
    <div class="row">
        <div class="col-md-12 margin30 center">
            <script src="../footer.js"></script>
        </div>
    </div>
</div>
</body>
</html>