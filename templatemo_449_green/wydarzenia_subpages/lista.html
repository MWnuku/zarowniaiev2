<!DOCTYPE html>
<html lang="en">
<head>
    <meta charset="UTF-8">
    <title>Lista Ziobronia
    </title>
    <meta content="" name="keywords"/>
    <meta content="" name="description"/>
    <!--
    Green Template
    http://www.templatemo.com/preview/templatemo_449_green
    -->
    <meta charset="utf-8">
    <meta content="initial-scale=1" name="viewport">
    <link href='http://fonts.googleapis.com/css?family=Open+Sans:400italic,600italic,700italic,400,600,700,800'
          rel='stylesheet' type='text/css'>
    <link href='http://fonts.googleapis.com/css?family=Oswald:400,700,300' rel='stylesheet' type='text/css'>

    <link href="../css/font-awesome.min.css" rel="stylesheet">
    <link href="../css/bootstrap.min.css" rel="stylesheet">
    <link href="../css/jquery-ui.css" rel="stylesheet"/> <!-- popular tab -->
    <link href="../css/templatemo_misc.css" rel="stylesheet">
    <link href="../css/templatemo_style.css" rel="stylesheet">

    <!-- JavaScripts -->
    <script src="../js/jquery-1.11.1.min.js"></script> <!-- lightbox -->
    <script src="../js/templatemo_custom.js"></script> <!-- lightbox -->
    <script src="../js/bootstrap-collapse.js"></script>
    <script src="../js/jquery-ui.min.js"></script> <!-- popular tab -->
    <script src="../inner_menu.js"></script>

</head>
<body>
<div class="container menu">
    <div class="row">
        <div class="col-sm-4">
            <div class="templatemo_webtitle">
                <p>
                    ŻAROWIANIE
                </p>
            </div>
        </div>
        <div class="col-sm-8">
            <nav class="navbar navbar-default" role="navigation">
                <div class="container-fluid">
                    <!-- Brand and toggle get grouped for better mobile display -->
                    <div class="navbar-header">
                        <button class="navbar-toggle" data-target="#bs-example-navbar-collapse-1" data-toggle="collapse"
                                type="button"><span
                                class="sr-only">Toggle navigation</span> <span class="icon-bar"></span> <span
                                class="icon-bar"></span> <span class="icon-bar"></span></button>
                    </div>
                    <!-- Collect the nav links, forms, and other content for toggling -->
                    <div id="top-menu">
                        <div class="collapse navbar-collapse main_menu" id="bs-example-navbar-collapse-1">
                            <script>
                                document.addEventListener("DOMContentLoaded", function () {
                                    const targetElement = document.getElementById("menu-container");
                                    generateMenu(targetElement);
                                })
                            </script>
                            <div id="menu-container"></div>
                        </div>
                    </div>
                    <!-- /.navbar-collapse -->
                </div>
                <!-- /.container-fluid -->
            </nav>
        </div>
    </div>
</div>
<div class="container">
    <div class="row">
        <div class="col-md-8">
            <div class="templatemo_about_top shadow">
                <div class="templatemo_about_top_title">Lista Ziobronia
                </div>
                <div class="templatemo_about_top_sub">Autor: Henryk Nicpoń, Super Nowości, 2000-04-24</div>
                <p>Wielki świat w Radomyślu Wielkim zaczyna się w budynku, gdzie kiedyś znajdował się Posterunek Milicji
                    Obywatelskiej. Dokładnie na pierwszym piętrze, zaraz za progiem Izby Pamięci, którą zorganizował
                    prezes Towarzystwa Przyjaciół Ziemi Radomyskiej, Jan Ziobroń. Każdy kto tu wejdzie zaskoczony jest
                    mnóstwem starych fotografii, dokumentów, kserokopii i wycinków z gazet zgromadzonych w szklanych
                    gablotach. Dotyczą one ludzi nie byle jakich. Aby się znaleźć w którejś z gablot prezesa Ziobronia
                    trzeba mieć radomyskie korzenie i stać się sławnym na cały świat.
                    Radomyśl Wielki jest jednym z najmniejszych miasteczek w Polsce. Kiedyś miał szansę stać się miastem
                    na miarę Zamościa. Architekci wytyczyli w nim rynek wielkości niemal takiej jak krakowski.
                    Najznakomitsze rody magnackie zamierzały tutaj wybudować swoje rezydencje. Radomyślowi nie było
                    jednak dane się rozwinąć, jak chociażby pobliskiej Dębicy, Mielcowi, czy Tarnowowi. Stał się
                    zapyziałym miasteczkiem, w którym młodzież nie ma przed sobą żadnych perspektyw.
                </p>
                <p><b>Trzeci mąż Marylin Monroe</b>
                </p>
                <p>Zupełnie inny świat jest w Izbie Pamięci. Już z pierwszej gabloty do gości prezesa Ziobronia uśmiecha
                    się legendarna, pełna seksu blondynka, Marylin Monroe. Ktoś może zadać pytanie, co kuso ubrana
                    piękna gwiazda filmowa ma wspólnego z miasteczkiem? Ale tak naprawdę nie chodzi o nią. Dla prezesa
                    Ziobronia ważniejszą osobą jest obejmujący aktorkę szczupły mężczyzna w okularach.
                </p>
                <p>- Tym mężczyzną jest sławny amerykański pisarz, Arthur Miller - wyjaśnia. - Napisał między innymi
                    Śmierć komiwojażera. Jego przodkowie pochodzą z Radomyśla. Nie z Londynu, Moskwy, czy Paryża, ale
                    właśnie z naszego miasteczka.</p>
                <p>Od prezesa Ziobronia można się dowiedzieć, że Arthur Miller był dla Marylin Monroe trzecim mężem, a
                    ona dla niego drugą żoną. Zdjęcie pochodzi właśnie z okresu, kiedy byli małżeństwem. Gdyby wówczas
                    przyjechali do Radomyśla, byłaby to sensacja na skalę światową. I niewiele brakowało, a tak by się
                    stało.</p>
                <p>Prezes Ziobroń dowiedział się zupełnie przypadkowo że Arthur Miller ma związki z miasteczkiem.
                    Pewnego dnia na radomyskim rynku dorównującym wielkością krakowskiemu zobaczył dwie bardzo
                    dystyngowane, elegancko ubrane osoby, kobietę i mężczyznę. Nietrudno było zgadnąć, że to przybysze z
                    dalekiego świata. Jeszcze bardziej zdziwiło go, że niosą pod pachą jego monografię o Radomyślu. W
                    tej sytuacji nie mógł nie podejść do obcych.</p>
                <p>W marcu mijają 24 lata odkąd Kuzara rozpoczął hodowlę, ale powodów do świętowania nie ma. - Takiego
                    dziadostwa jak dziś, to jeszcze nie było - prowadzi do kurnika. Brudne ściany przydałoby się
                    pomalować, ale kogo dziś na to stać? Jakby nie liczył, na odchowanie jednego rzutu trzeba jakieś
                    160-170 tys. zł., ale przy dzisiejszych cenach w skupie o zwrocie kosztów można tylko pomarzyć. - Na
                    zero się nawet nie wyjdzie - hodowcy ze Zdziarca oceniają, że co miesiąc tracą na interesie. Jak
                    mają szczęście "do tyłu" są od kilku do kilkunastu tysięcy złotych, jak ich dopadnie pech - nawet
                    kilkadziesiąt.
                    Kuzara dobrze wie, co to znaczy. "Całej hali" w jeden dzień dawno się mu nie udało sprzedać, a na
                    właścicieli ubojni, od których pieniędzy wydębić nie sposób, trafia regularnie. Na zapłatę czeka się
                    teraz po dwa, trzy miesiące, a na takiego jednego co mu zalegał 200 tysięcy w ogóle nie było siły.
                    Dorociak sentencję wyroku z ciągnącego się trzy lata procesu dokładnie pamięta. - Z sądu przyszło,
                    że działał w dobrej wierze.</p>
                <p>- Zagadnąłem ich i okazało się, że mężczyzna nie zna polskiego - wspomina prezes Ziobroń. - Natomiast
                    kobieta była jego tłumaczką. Z rozmowy, którą z nimi nawiązałem, dowiedziałem się, że nieznajomy
                    jest lekarzem z Paryża. Nazywał się Edward Rosenblatt i był ostatnim żydowskim dzieckiem urodzonym
                    na ziemi radomyskiej. Urodził się dokładnie 5 stycznia 1944 r. Wówczas do zakończenia wojny było już
                    blisko, a co ważniejsze Niemcy do czasu przyjścia armii radzieckiej nie trafili na kryjówkę, gdzie
                    przebywał wraz z matką.</p>
                <p>Wkrótce, w wyniku nawiązanej znajomości, prezes Ziobroń wszedł w posiadanie pokaźnych rozmiarów
                    księgi wydanej w językach: angielskim, hebrajskim i jidisz. Prezent otrzymał z Paryża, od matki
                    Edwarda Rosenblatta. Na okładce księgi złotymi literami widniał tytuł: Radomysl Wielki and
                    neighbouhood. Memorial Book. Tel-Aviw 1971.
                    Mając w rękach taką księgę prezes Ziobroń nie byłby sobą, gdyby jej od deski do deski nie
                    przeczytał, a przynajmniej nie przejrzał. I ku swojemu zaskoczeniu na jednej z jej stronic zauważył
                    nazwisko Arthura Millera. Tak bardzo go to zafrapowało, że zaczął szukać wzmianek o jego rodzinie w
                    różnych dokumentach, które ocalały z pożogi wojen. Poszukiwania nie okazały się daremne. W
                    pożółkłych papierzyskach prezes Ziobroń doszukał się bowiem informacji, że przodkowie Arthura
                    Millera są pochowani na miejscowym cmentarzu żydowskim. Ustalił również, że zginęli podczas
                    likwidacji gminy żydowskiej w lipcu 1942 r. W tej sytuacji nie zawahał się ogłosić tych rewelacji w
                    redagowanej przez siebie lokalnej gazetce, Ziemia Radomyska. W Radomyślu Wielkim informacje o tym,
                    że jeden z największych pisarzy amerykańskich ma radomyskie korzenie przyjęto jednak bez
                    entuzjazmu.</p>
                <p>- Czy z tego powodu będzie się nam lepiej powodziło? - niektórzy pytali retorycznie</p>
                <p>A co gorsza okazało się, że większość mieszkańców miasteczka pierwszy raz z "Ziemi Radomyskiej"
                    dowiedziało się, że w ogóle taki pisarz, jak Arthur Miller, istnieje. Tylko kilka osób przeczytało
                    jakąś jego książkę.
                    Prezes Ziobroń nie dał jednak za wygraną i dalej ustalał związki Arthura Millera z Radomyślem
                    Wielkim. Dowiedział się, że pisarz kilkakrotnie wymieniał nazwę miasteczka w swej autobiografii
                    Zakręty czasu. Nie minęło kilka dni i pan prezes miał w domu wydanie tej książki po polsku.</p>
                <p><b>Zbyt wiele Radomyśli</b></p>
                <p>Prezes Ziobroń dowiedział się z Zakrętów czasu, że Arthur Miller próbował bez skutku odnaleźć
                    Radomyśl, z którego wywodzi się jego rodzina. Mógł o tym przeczytać we fragmencie: W czasie jednej
                    z wizyt u rodziny Inge w Austrii postanowiliśmy się wybrać do Radomyśla, polskiego miasteczka w
                    okolicach Krakowa, skąd pochodzą moi dziadkowie. Ojciec Inge ochoczo wyciągnął swoje wojskowe mapy i
                    wypatrzył jakiś Radomyśl na Ukrainie. Wkrótce potem zaprosił nas na lunch polski ambasador w Austrii
                    (...) i wesoło oznajmił, że Radomyśl leży w zachodniej Polsce, a nie pod Krakowem. Wtedy wtrącił się
                    Josef twierdząc, że w niegdysiejszych czeskich posiadłościach Schwarzenbergów znajduje się Radomyśl,
                    który świetnie pamięta z młodych lat i że to jest właśnie miejsce urodzenia moich przodków (...).
                    Inge była żoną pisarza po Marylin Monroe.
                    - Radomyśl na Ukrainie jest sporej wielkości miastem i trudno powiedzieć, że leży koło Krakowa -
                    zaczął analizować ów fragment prezes Ziobroń. - Jakieś Radomyśle w Czechach, czy zachodniej Polsce
                    tym bardziej. W grę może wchodzić tylko Radomyśl Wielki, o którym niestety nikt w Austrii nie
                    wspomniał Arthurowi Millerowi. Radomyśl Wielki, który w herbie ma Lewarta, w Kronikach Długosza
                    zwanego Walnym, czyli złotego, wspiętego i ukoronowanego lwa na czerwonym polu. Lewarta widniejącego
                    na pieczęci rodowej założyciela miasta - Mikołaja Firleja.
                    Radomyśl Wielki najpierw był tylko Radomyślem. W 1907 roku z inicjatywy burmistrza Jana Glazara Sejm
                    Galicyjski przyznał miasteczku drugi człon nazwy Wielki w celu odróżnienia od Radomyśla nad Sanem
                    i innych miejscowości noszących tę nazwę. - Niestety, nie wiedział tego w Austrii ani polski
                    ambasador, ani nikt inny i dlatego pisarz nie odwiedził stron rodzinnych swoich przodków - doszedł
                    do wniosku prezes Ziobroń.
                    Nazwisko przodków Arthura Millera występowało między innymi w Konsygnacji polis do zrealizowania do
                    noty rachunkowej nr 16 z lat 1922-23. Z innych dokumentów również wynikało, że Radomyśl, którego
                    bezskutecznie poszukiwał trzeci mąż Marlin Monroe, to Radomyśl Wielki. Dlatego, biorąc pod uwagę
                    wszystkie te fakty, prezes Ziobroń zdecydował się wysłać zaproszenie do Arthura Millera. Sam pisarz
                    nie przyjechał, ale wysłał do Polski swojego bratanka, Morty Millera. Na wyprawę do Polski nie miał
                    czasu, ale pokazał w ten sposób, że odnalezienie właściwego Radomyśla bardzo leży mu na sercu.
                    Prezes Ziobroń pokazał bratankowi pisarza wszystkie stare dokumenty związane z ich rodziną.
                    Oprowadził również po miasteczku i żydowskim cmentarzu. Po tej wizycie Millerowie przestali mieć
                    wątpliwości, z jakiego Radomyśla wywodzą się ich przodkowie. Dlatego wysoce prawdopodobne wydaje
                    się, że miasteczko odwiedzi sam pisarz.</p>
                <p><b>Nie kończąca się lista</b></p>
                <p>Poszukując śladów po Millerach prezes Ziobroń odkrył w starych dokumentach, że na cmentarzu żydowskim
                    w Radomyślu są pochowani przodkowie innego sławnego Amerykanina, scenarzysty i producenta serialu
                    Przystanek Alaska, Joshua Branda. Tak więc na liście sławnych ludzi wywodzących się stąd została
                    umieszczona następna osoba. Prezes Ziobroń doniósł o tym w kolejnym numerze Ziemi Radomyskiej.
                    Mieszkańcy miasteczka mogli się dowiedzieć, że dziadek producenta serialu, Szyja Brand mieszkał
                    przed II wojną światową przy ul. Rudzkiej i był nawet radnym. Pokaźne dochody przynosiła mu firma
                    przewozowa utrzymująca regularne połączenia autobusowe z Mielcem, Tarnowem i Tarnobrzegiem. W
                    okolicy słynął także jako sprzedawca nafty, którą handlował w budce przy rynku.
                    Kiedy mieszkańcy miasteczka przeczytali w Ziemi Radomyskiej, że twórca Przystanku Alaska
                    zamierza z bratem Solem Brandem, mieszkającym na stałe w Izraelu, spotkać się tutaj, bardzo się
                    ucieszyli. W wielu domach nie mówiono o niczym innym, jak o tym, że będą gościć człowieka, który
                    stworzył ich ulubiony serial. Według nich taki pisarz, jak Arthur Miller, chociażby najlepszy na
                    świecie, nigdy nie dorówna twórcy "Przystanku Alaska". Na czytanie książek trudno bowiem znaleźć
                    czas, natomiast na oglądanie telewizji zawsze kilka godzin dziennie można wygospodarować.
                    Ku rozpaczy wszystkich, do Radomyśla Wielkiego, przyjechał tylko Solem Brand. Natomiast twórca
                    Przystanku Alaska zapowiedział, że przyjedzie w innym terminie. W tej sytuacji mieszkańcom
                    miasteczka pozostało oglądać zdjęcie Joshua Branda w jednej z gablot Izby Pamięci.</p>
                <p>Tymczasem prezes Ziobroń umieszczał następne nazwiska sławnych ludzi na swej liście. Znaleźli się na
                    niej kolejno:</p>
                <p><b>Tadeusz Łomnicki</b>- aktor, który zagrał pana Wołodyjowskiego. W zbiorach Izby Pamięci znalazła
                    się jego fotografia wraz z dedykacją dla prezesa Ziobronia w podzięce za przypomnienie związków
                    rodzinnych z Radomyślem. Ojciec aktora, Marian Łomnicki i ojciec prezesa, Wojciech Ziobroń w okresie
                    II Rzeczypospolitej razem pracowali na poczcie i przyjaźnili się. Wojciech Ziobroń trzymał nawet do
                    chrztu siostrę przyszłego aktora, Hannę. Dla prezesa Ziobronia najważniejsze jednak jest to, że
                    Tadeusz Łomnicki zadebiutował tu na deskach teatrzyku mieszczącego się w budynku "Sokoła" oraz
                    nauczył się dosiadać kucyka, którego wygrał na loterii doktor Leon Szpigiel.</p>
                <p><b>Jan Łomnicki</b>- reżyser, brat Tadeusza Łomnickiego. Cieszy się on nieco mniejszym uznaniem u
                    prezesa Ziobronia, ale i dla niego znalazło się miejce w jednej z gablot w Izbie Pamięci. Bądź co
                    bądź jest autorem takich filmów dokumentalnych jak Narodziny statku, Suita polska, Spotkania z
                    Warszawą i Toast oraz filmów fabularnych Ocalić Misto i Akcja pod Arsenałem, a przede
                    wszystkim serialu Dom. Prezes Ziobroń, jako jeden z pierwszych w Polsce doniósł na łamach Ziemi
                    Radomyskiej, że Jan Łomnicki zamierza kręcić dalsze odcinki tego serialu.</p>
                <p><b>Leszek Wosiewicz</b>- kolejny radomyski reżyser, który ma na koncie takie filmy jak
                    Kornblumenblau, Cynga, a przede wszystkim Kroniki Domowe. Dokonań Leszka Wosiewicza prezes
                    Ziobroń nie musi specjalnie tropić, gdyż reżyser nader często przyjeżdża tu pracować twórczo. Z
                    Ziemi Radomyskiej mieszkańcy miasteczka mogli się dowiedzieć, że fabuła "Kronik domowych" została
                    w znacznej mierze oparta na przeżyciach reżysera z radomyskiego okresu młodości. Prezes Ziobroń
                    także nie omieszkał poinformować: "W pracach przy filmie został zaangażowany również mieszkaniec
                    naszego miasta, Wiktor Kosla, absolwent Filii Zespołu Szkół Rolniczych w Radomyślu Wielkim.</p>
                <p><b>Biskup Ignacy Jeż</b>- pierwszy ordynariusz diecezji koszalińsko-kołobrzeskiej. Dla prezesa
                    Ziobronia ważne jest, że przez jakiś czas był przewodniczącym Komisji ds. Środków Masowego Przekazu
                    w Episkopacie Polskim. Obu można nieraz zobaczyć, jak spacerują po miasteczku. Kiedy pewnego razu
                    szli ulicą Targową, prezes Ziobroń powiedział do biskupa Jeża, że według jego informacji, z tej
                    ulicy pochodzi aż pięciu księży.</p>
                <p>Na liście sławnych mieszkańców Radomyśla Wielkiego znaleźli się cichociemni: ppłk. broni pancernej
                    Bronisław Brągiel ps. Zarzewie, por. Zbigniew Matula ps. Radomyśl i ppor. Stanisław Sołtys ps. Wójt.
                    Wszyscy trzej byli mocno związani z miasteczkiem. Ppłk. Bronisław Brągiel zasłynął z tego, że był
                    szefem wyszkolenia cichociemnych. Pozostali dwaj zasłużyli na pamięć walcząc w Polsce, por. Zbigniew
                    Matula w okolicach Tarnowa, ppor Stanisław Sołtys na Śląsku.
                    Na swej liście prezes Ziobroń umieścił także prof. Władysława Ziobronia, wieloletniego prorektora
                    Politechniki Krakowskiej. - Chociaż mieliśmy wspólnego pradziadka, o tym, że znalazł się na mojej
                    liście, zadecydowały tylko jego naukowe osiągnięcia - podkreśla autor listy.</p>
                <p>Inne osoby wpisane na listę to lotnicy z Dywizjonu 301: Bolesław Stachoń, Henryk Trybulec i Henryk
                    Mermel. Ostatnio prezes Ziobroń umieścił na niej Sama Saleza - czołowego amerykańskiego kolekcjonera
                    sztuki, Erica Devosa - polityka, o którym coraz głośniej w Kongresie USA. Jeden z zapisów
                    znalezionych w dawnych aktach przez prezesa Ziobronia sugeruje, że rodzina Gulwirthów, która trzyma
                    w swoich rękach rynek szlifowania diamentów, mogła mieć kiedyś ścisłe związki z Radomyślem Wielkim.
                    Zwiedzając Izbę Pamięci można odnieść wrażenie, że Radomyśl Wielki wydał tylu sławnych ludzi, co
                    żadne inne miasteczko na świecie.
                    - Gdybym doprowadził do spotkania przynajmniej części z nich, prasa światowa miałaby o czym pisać -
                    marzy prezes Ziobroń.</p>
            </div>
        </div>
        <div class="col-md-4">
            <img src="lista/ziobron.jpg">
            <br>
            Jan Ziobroń

        </div>
    </div>

</div>
<div class="container">
    <div class="row">
        <div class="col-md-12 margin30 center">
            <script src="../footer.js"></script>
        </div>
    </div>
</div>
</body>
</html>