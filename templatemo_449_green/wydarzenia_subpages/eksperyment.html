<!DOCTYPE html>
<html lang="en">
<head>
    <meta charset="UTF-8">
    <title>OŚWIATOWY EKSPERYMENT W RADOMYŚLU WIELKIM
    </title>
    <meta content="" name="keywords"/>
    <meta content="" name="description"/>
    <!--
    Green Template
    http://www.templatemo.com/preview/templatemo_449_green
    -->
    <meta charset="utf-8">
    <meta content="initial-scale=1" name="viewport">
    <link href='http://fonts.googleapis.com/css?family=Open+Sans:400italic,600italic,700italic,400,600,700,800'
          rel='stylesheet' type='text/css'>
    <link href='http://fonts.googleapis.com/css?family=Oswald:400,700,300' rel='stylesheet' type='text/css'>

    <link href="../css/font-awesome.min.css" rel="stylesheet">
    <link href="../css/bootstrap.min.css" rel="stylesheet">
    <link href="../css/jquery-ui.css" rel="stylesheet"/> <!-- popular tab -->
    <link href="../css/templatemo_misc.css" rel="stylesheet">
    <link href="../css/templatemo_style.css" rel="stylesheet">

    <!-- JavaScripts -->
    <script src="../js/jquery-1.11.1.min.js"></script> <!-- lightbox -->
    <script src="../js/templatemo_custom.js"></script> <!-- lightbox -->
    <script src="../js/bootstrap-collapse.js"></script>
    <script src="../js/jquery-ui.min.js"></script> <!-- popular tab -->
    <script src="../inner_menu.js"></script>

</head>
<body>
<div class="container menu">
    <div class="row">
        <div class="col-sm-4">
            <div class="templatemo_webtitle">
                <p><a href="../index.html">
                    ŻAROWIANIE
                </a>
                </p>
            </div>
        </div>
        <div class="col-sm-8">
            <nav class="navbar navbar-default" role="navigation">
                <div class="container-fluid">
                    <!-- Brand and toggle get grouped for better mobile display -->
                    <div class="navbar-header">
                        <button class="navbar-toggle" data-target="#bs-example-navbar-collapse-1" data-toggle="collapse"
                                type="button"><span
                                class="sr-only">Toggle navigation</span> <span class="icon-bar"></span> <span
                                class="icon-bar"></span> <span class="icon-bar"></span></button>
                    </div>
                    <!-- Collect the nav links, forms, and other content for toggling -->
                    <div id="top-menu">
                        <div class="collapse navbar-collapse main_menu" id="bs-example-navbar-collapse-1">
                            <script>
                                document.addEventListener("DOMContentLoaded", function () {
                                    const targetElement = document.getElementById("menu-container");
                                    generateMenu(targetElement);
                                })
                            </script>
                            <div id="menu-container"></div>
                        </div>
                    </div>
                    <!-- /.navbar-collapse -->
                </div>
                <!-- /.container-fluid -->
            </nav>
        </div>
    </div>
</div>
<div class="container">
    <div class="row">
        <div class="col-md-8">
            <div class="templatemo_about_top shadow">
                <div class="templatemo_about_top_title">OŚWIATOWY EKSPERYMENT W RADOMYŚLU WIELKIM
                </div>
                <div class="templatemo_about_top_sub">Autor: et, Korso, 2004</div>
                <p>Tendencje demograficzne są nieubłagane. Zmniejszająca się liczba dzieci w szkołach zmniejsza
                    subwencje oświatową, która w ponad 90 procentach przeznaczana jest na płace dla nauczycieli. Widmo
                    oświatowego kryzysu pojawiło się także w Radomyślu Wielkim.
                </p>
                <p>-Zaniechanie reorganizacji w gminnej oświacie oznaczałoby, że za pięć lat będziemy mieć o wiele za
                    dużo nauczycieli i o wiele za dużo sal lekcyjnych – powiedział do radnych dyrektor Gminnego Zespołu
                    Ekonomiczno-Administracyjnego Szkół Andrzej Przybyszewski, jeden z inicjatorów proponowanych zmian.
                </p>
                <p>
                    O likwidacji szkoły w Pniu zadecydowały głównie względy ekonomiczne - roczny koszt utrzymania
                    jednego ucznia wyniósł 10 tys.zł. (12 dzieci łącznie z ,,zerówką”) oraz dydaktyczne. Na zebraniu
                    wiejskim rodzice ze zrozumieniem podeszli do konieczności likwidacji szkoły, wyrażając jedynie obawę
                    odnośnie zabezpieczenia dowozu dzieci do Radomyśla lub Partyni. W Pniu pozostawiony zostanie oddział
                    zerowy, a w budynku zamiast szkoły utworzony zostanie ośrodek dla niepełnosprawnych.
                </p>
                <p>Zupełnie inna sytuacji zaistniała w Dulczy Małej, gdzie właściwie nie dojdzie do likwidacji szkoły, a
                    jej przekształcenia z placówki publicznej w szkołę społeczną prowadzoną przez nowo powstałe
                    stowarzyszenie. Z taką inicjatywą wystąpili nauczyciele szkoły w Dulczy, którzy zdając sobie sprawę,
                    że już w niedalekiej przyszłości ich szkoła mogłaby stanąć w obliczu likwidacji, postanowili sami
                    zatroszczyć się o swoje miejsce pracy.
                </p>
                <p>-Taka organizacja spowoduje oszczędności w związku z możliwością redukcji nauczycieli i zwiększeniem
                    pensum godzin oraz możliwością pozyskiwania środków z innych źródeł. Żadnych zmian nie powinny
                    odczuć dzieci, nie ma również mowy o odpłatności ze strony rodziców, gdyż jest to szkoła społeczna i
                    podlega nadzorowi pedagogicznemu Kuratorium. Gmina nie zostawi tej szkoły samej, gdyż jeżeli taka
                    organizacja szkoły nie zda egzaminu, to problem powróci. Jest to dobre rozwiązanie, które należy
                    wesprzeć aby dać przykład innym szkołom – powiedział Andrzej Przybyszewski.</p>
                <p>
                    Pomysł społecznej szkoły w Dulczy Małej poparł także Eugeniusz Ryba mieszkaniec tej miejscowości i
                    radny Rady Powiatu. –Plusem takiego rozwiązania jest, że wzrośnie dyscyplina wśród nauczycieli, a to
                    powinno wpłynąć także na wzrost poziomu nauczania. Uchwały o zamiarze likwidacji obu szkół przyjęte
                    zostały bez głosów sprzeciwu - kilku radnych jedynie wstrzymało się od głosu. Teraz przyjdzie czas
                    na działania zmierzające do realizacji tych uchwał. O ile sprawa szkoły w Pniu jest już właściwie
                    przesądzona,` to przekształcenie szkoły w Dulczy wymaga jeszcze wielu zabiegów, a przede wszystkim
                    przekonania do tego pomysłu rodziców i mieszkańców tej miejscowości. Szkoła społeczna to w dużym
                    stopniu eksperyment na skalę Podkarpacia i dlatego losy tego przedsięwzięcia śledzone będą z dużą
                    uwagą.
                </p>
                <p>
                    -Obecnie nie patrzymy na wielkość subwencji tylko pokrywamy wszystkie potrzeby oświatowe z budżetu
                    gminy. Gdyby było tak dalej, to niedługo okaże się, że będziemy finansować tylko oświatę i na nic
                    więcej nie będzie nas stać. Z szacunkiem należy odnieść się do inicjatywy nauczycieli z Dulczy,
                    którzy rezygnują z karty nauczyciela, na rzecz zachowania miejsc pracy. Stracą niektóre przywileje,
                    ale nie stracą pracy i nie stracą na poborach. Dadzą tylko więcej od siebie, bardziej w sprawy
                    szkoły zaangażują mieszkańców. Pomożemy im, jak tylko będziemy mogli. Nie tylko nieodpłatnie
                    przekazujemy im budynek, ale planuję w tym roku przerobić tam centralne ogrzewanie na gazowe.</p>
            </div>
        </div>
        <div class="col-md-4">
            <img src="ekperyment/rybinski_2004.gif">
            <br>Burmistrz Józef Rybiński
        </div>
    </div>

</div>
<div class="container">
    <div class="row">
        <div class="col-md-12 margin30 center">
            <script src="../footer.js"></script>
        </div>
    </div>
</div>
</body>
</html>