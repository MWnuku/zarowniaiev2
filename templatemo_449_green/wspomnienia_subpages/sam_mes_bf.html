<!DOCTYPE html>
<html lang="en">
<head>
    <meta charset="UTF-8">
    <title>SAMOLOT MYŚLIWSKI MESSERSCHMITT Bf 109E W JASTRZĄBCE STAREJ</title>
    <meta name="keywords" content=""/>
    <meta name="description" content=""/>
    <!--
    Green Template
    http://www.templatemo.com/preview/templatemo_449_green
    -->
    <meta charset="utf-8">
    <meta name="viewport" content="initial-scale=1">
    <link href='http://fonts.googleapis.com/css?family=Open+Sans:400italic,600italic,700italic,400,600,700,800'
          rel='stylesheet' type='text/css'>
    <link href='http://fonts.googleapis.com/css?family=Oswald:400,700,300' rel='stylesheet' type='text/css'>

    <link rel="stylesheet" href="../css/font-awesome.min.css">
    <link rel="stylesheet" href="../css/bootstrap.min.css">
    <link rel="stylesheet" href="../css/jquery-ui.css"/> <!-- popular tab -->
    <link rel="stylesheet" href="../css/templatemo_misc.css">
    <link rel="stylesheet" href="../css/templatemo_style.css">

    <!-- JavaScripts -->
    <script src="../js/jquery-1.11.1.min.js"></script> <!-- lightbox -->
    <script src="../js/templatemo_custom.js"></script> <!-- lightbox -->
    <script src="../js/bootstrap-collapse.js"></script>
    <script src="../js/jquery-ui.min.js"></script> <!-- popular tab -->
    <script src="../inner_menu.js"></script>
</head>
<body>
<div class="container menu">
    <div class="row">
        <div class="col-sm-4">
            <div class="templatemo_webtitle">
                <p><a href="../index.html">
                    ŻAROWIANIE
                </a>
                </p>
            </div>
        </div>
        <div class="col-sm-8">
            <nav class="navbar navbar-default" role="navigation">
                <div class="container-fluid">
                    <!-- Brand and toggle get grouped for better mobile display -->
                    <div class="navbar-header">
                        <button type="button" class="navbar-toggle" data-toggle="collapse"
                                data-target="#bs-example-navbar-collapse-1"><span
                                class="sr-only">Toggle navigation</span> <span class="icon-bar"></span> <span
                                class="icon-bar"></span> <span class="icon-bar"></span></button>
                    </div>
                    <!-- Collect the nav links, forms, and other content for toggling -->
                    <div class="navbar-header">
                        <button type="button" class="navbar-toggle" data-toggle="collapse" data-target="#bs-example-navbar-collapse-1"><span class="sr-only">Toggle navigation</span> <span class="icon-bar"></span> <span class="icon-bar"></span> <span class="icon-bar"></span></button>
                    </div>
                    <!-- Collect the nav links, forms, and other content for toggling -->
                    <script>
                        document.addEventListener("DOMContentLoaded", function () {
                            const targetElement = document.getElementById("menu-container");
                            generateMenu(targetElement);
                        })
                    </script>
                    <div id="menu-container"></div>
                    <!-- /.navbar-collapse -->
                    <!-- /.navbar-collapse -->
                </div>
                <!-- /.container-fluid -->
            </nav>
        </div>
    </div>
</div>
<div class="container">
    <div class="row">
        <div class="col-md-8">
            <div class="templatemo_about_top shadow">
                <div class="templatemo_about_top_title">SAMOLOT MYŚLIWSKI MESSERSCHMITT Bf 109E W JASTRZĄBCE STAREJ
                </div>
                <div class="templatemo_about_top_sub">Opracował: Stanisław Cichoń (*1941).</div>
                <p>Streszczenie fragmentu książki Aleksandra Kabary p.t. "ZAPALNIK - Z walk AK i BCh na Płaskowyżu
                    Tarnowskim w latach 1939-44" wyd. Color CB, Warszawa 1997, (stron 364).</p>
                <p>Ranek 31 lipca 1944r. był pochmurny i mglisty. Z tego powodu mieszkańcy Jastrząbki Starej opóźniali
                    swoje wyjście w pole, przygotowując sprzęt do żniw. Około godziny 9-tej od strony wschodniej
                    usłyszano warkot samolotu. Samolot ten miał wyraźne problemy z utrzymaniem się w powietrzu i wkrótce
                    "wylądował" w okolicy tzw. Oleśnicy, niedaleko Wielkich Łąk w miejscu zwanym Szyja, tuż przy granicy
                    z sąsiadującą od północy Żarówką. W odległości 2,5 km od tego miejsca w kierunku południowym, na
                    tych samych jastrząbskich polach tzw. Górkach, znajdował się wrak Junkersa. Obserwatorzy tego
                    zdarzenia nie byli pewni, czyj to samolot i jak zakończyło się jego przymusowe lądowanie. Z uwagi na
                    ukształtowanie terenu, nie był on widoczny od strony zabudowań. Front wschodni był już bardzo blisko
                    tych terenów, coraz wyraźniej słychać było kanonadę artyleryjską, coraz częściej pojawiały się
                    samoloty z czerwonymi gwiazdami. Wkrótce więc, w kierunku lądowania nieznanego samolotu wyruszyli
                    wszyscy z Jastrząbki Starej, dorośli i dzieci, pieszo i na rowerach. Pierwsza grupa, złożona głównie
                    z dorastającej młodzieży, dostrzegła w pewnej chwili lekko uniesiony ogon samolotu a na nim złowrogą
                    swastykę. Ten widok rozwiał nadzieję że jest to, być może, samolot sojuszniczy.</p>
                Okazało się, że jest to niemiecki myśliwiec, Messerschmitt typu Bf 109E. Samolot wylądował na
                kartoflisku szorując na "brzuchu". Pilota nie było w kabinie. Dopiero po chwili pojawił się mężczyzna
                drobnej budowy, w stopniu kapitana, bez nakrycia głowy. Z wyraźną obawą obserwował zbliżających się
                ludzi. Po pierwszych nieudanych próbach porozumienia się, wytypowano z tłumu osobę znającą język
                niemiecki. Pilot chciał się dowiedzieć gdzie się znajduje, po której stronie frontu, jak daleko do
                najbliższego miasta. Z chwilą, gdy otrzymał informację, że jest po niemieckiej stronie frontu i do
                Tarnowa jest tylko dwadzieścia kilka km, nastąpiła gwałtowna metamorfoza: z niepewnego i grzecznego,
                potrzebującego pomocy - w butnego i władczego żołnierza III Rzeszy, kawalera Krzyża Żelaznego,
                odznaczonego za zasługi na froncie afrykańskim. Hauptmann pil. Werner zażądał podstawienia podwody celem
                przewiezienia go do st. kol. w Czarnej. Ponieważ nie było chętnych z grona obecnych, wytłumaczono
                Niemcowi, że takie polecenie może wydać tylko sołtys, ale jest w tym miejscu nieobecny. Po sołtysa
                pojechał na rowerze Władysław Ćwiok, ale czas mijał, sołtysa nie znaleziono i pilot coraz bardziej
                denerwował się. Do mediacji włączył się, przybyły na miejsce wypadku, leśniczy pobliskiego leśnictwa na
                Osicu Podlesia w Jastrząbce Str., mgr inż. Henryk Gadomski. Przekonano w końcu Niemca, że zamiast do
                Czarnej, lepiej udać się pieszo w kierunku zachodnim do odległej o dwa km szosy Tarnów - Mielec, po
                której bez przerwy jeżdżą wojskowe pojazdy. Pilot zasiadł za sterami, uruchomił radiostację pokładową i
                nawiązał łączność z lotniskiem Krzyż k. Tarnowa - takie wrażenie odniósł leśniczy Gadomski, biegle
                władający językiem niemieckim. Następnie pilot wybrał z tłumu trzech przewodników, którzy mieli
                doprowadzić go do szosy: Józefa Krzywonosa ( z niesprawną stopą), Stanisława Starzec (głuchoniemy) i
                gajowego J. Drożdża. Właściciela pola na którym stał samolot, 34-letniego Pawła Kawę (wujka autora
                książki-dop.S.C.), Niemiec uczynił odpowiedzialnym za całość samolotu. Wszystko to trwało ok. 2 godzin.
                Przed wymarszem, leśniczy na osobności polecił gajowemu, żeby nie podejmować żadnych wrogich czynności
                wobec pilota.</p>
                <p>W międzyczasie wspomniany Władysław Ćwiok s. Floriana postanowił, wbrew ustaleniom konspiracyjnego
                    przełożonego, zgładzić Niemca. W tym celu chciał wypożyczyć pistolet od starszego kolegi, ale ten
                    odmówił. W związku z tym młody, zapalczywy partyzant pojechał rowerem do skrytki w leśniczówce gdzie
                    był ukryty karabin, odzyskany z samolotu Junkers i tak uzbrojony oczekiwał na zasadzce w dogodnym
                    miejscu w rejonie Cisowej Góry, na końcowym odcinku marszu przewodników i niemieckiego pilota.
                    Podczas marszu Niemiec zachowywał się czujnie, mając Polaków przed sobą i trzymając pistolet w
                    pogotowiu. Partyzant Ćwiok zatrzymał maszerujących głośnym okrzykiem "Hande hoch!" a następnie
                    "Padnij!" (ostatnie polecenie Polacy natychmiast wykonali, włącznie z głuchoniemym). Do stojącego
                    Niemca z uniesionymi rękoma partyzant wycelował i nacisnął spust - rozległ się jedynie suchy trzask
                    zamka: niewypał! Po przeładowaniu - efekt taki sam! W tym momencie pilot rzucił się w krzaki i
                    zniknął z oczu prześladowcy i przewodników. Mimo gorączkowych poszukiwań, do których przyłączyło się
                    kilku partyzantów z niedalekiego Podlesia Żarowskiego (m.inn. Wawrzyniec Kruk), Niemiec zniknął jak
                    kamfora.</p>
                <p>O tych dramatycznych wydarzeniach nic nie wiedziano w gronie osób, które pozostały przy samolocie i
                    gorączkowo naradzających się, co zrobić: czy respektować polecenia pilota?, czy wykorzystać okazję
                    pozyskania dla potrzeb Planu "Burza" uzbrojenia myśliwca? Za przyjęciem drugiego wariantu przemawiał
                    precedens Junkersa - mijały już trzy tygodnie od jego upadku w tym rejonie a nikt (poza
                    mieszkańcami) nie interesował się wrakiem i jego ładunkiem. Wewnątrz myśliwca znaleziono skórzaną
                    torbę z mundurem wyjściowym pilota i osobistymi drobiazgami. W krótkim czasie wymontowano dwa
                    działka pokładowe (20mm) ze skrzydeł, dwa karabiny naszynowe (7,92mm) z górnej części kadłuba.
                    Uzyskano sporą ilość amunicji, zabrano radiostację pokładową. To wszystko ukryto w konspiracyjnych
                    kryjówkach w rejonie wsi. Niestety, pewne znaki zdawały się wskazywać, że tym razem sprawy mogą
                    przybrać zły obrót. Już w godzinach południowych nad północno- zachodnimi polami Jastrząbki Str.
                    pojawił się niemiecki samolot rozpoznawczy. W jakiś czas później trzy samoloty zataczały kręgi nad
                    polami starając się prawdopodobnie zlokalizować samolot na ziemi. Dodatkowo nastrój grozy
                    spotęgowało ujawnienie okoliczności próby zamachu na życie pil. Wernera.</p>
                <p>Najbardziej zagrożony był Paweł Kawa, którego namawiano, aby ukrył się na jakiś czas. Ten jednak
                    postanowił, że po obiedzie pojedzie na swoje pole siać grykę. Niebezpieczeństwo groziło też osobom
                    wyróżniającym się wśród zgromadzonych przy samolocie podczas porannych wydarzeń. W pierwszym rzędzie
                    dotyczyło to leśniczego Gadomskiego, który występował w służbowym mundurze i został potraktowany
                    przez pilota jako przedstawiciel władzy lokalnej. Pilot Werner musiał bardzo szybko dotrzeć na
                    lotnisko Krzyż k. Tarnowa, gdyż już o godz. 15-tej tego samego dnia wjechał gąsienicowym
                    transporterem na teren leśniczówki w Osicu. Zaskoczenie było całkowite, jedynie gajowy Drożdż zdołał
                    umknąć do lasu. Leśniczy oraz jego zastępca Julian Kucik zostali wsadzeni do transportera i udano
                    się do samolotu. Widok zdemolowanego myśliwca doprowadził pilota do furii. Po rozpoznaniu przez
                    lornetkę Pawła Kawy pracującego na sąsiednim polu, wsiadł do transportera i udał się w jego
                    kierunku. Tam polecono nieszczęśnikowi odejść od konia i zastrzelono go serią z pistoletu
                    maszynowego. Strzelano również do ludzi będących w pobliżu. Oprócz Pawła Kawy zginął wtedy
                    Aleksander Możny z Jastrząbki Nowej zatrudniony u Józefa Barana. Po powrocie do leśniczówki
                    przeprowadzono brutalną rewizję, na szczęście nie odnaleziono kryjówki. Kpt. Werner postawił
                    ultimatum tej treści: "Do godz. 9-tej następnego dnia mają być zwrócone dwa działka 20 mm, dwa
                    karabiny maszynowe, amunicja, radiostacja, torba skórzana z osobistym wyposażeniem. Jeśli nie - to
                    cała Jastrząbka zostanie spalona a wszyscy mieszkańcy - rozstrzelani!". Niemiecki patrol powrócił do
                    Krzyża zabierając ze sobą leśniczego Gadomskiego w charakterze zakładnika. Przed wyjazdem por.
                    Henryk Gadomski (*1900) ps. "Cis" przekazał swoim podwładnym rozkaz bezwzględnego spełnienia
                    warunków niemieckiego ultimatum.</p>
                <p>Wieczorem i nocą nastąpiła ewakuacja większości mieszkańców Jastrząbki Str. do pobliskich lasów oraz
                    mobilizacja wszystkich konspiracyjnych żołnierzy AK i BCh. Zebrano także wszystkie pozycje
                    wymienione w ultimatum. Strona niemiecka również przygotowała plan wielkiej akcji pacyfikacyjnej,
                    której rozmiar znacznie przekraczał przewidywania partyzantów. Już o godzinie 3:00 rano 01 sierpnia
                    1944r. z lotniska Krzyż wyruszyła ekspedycja karna złożona z kilkudziesięciu pojazdów, głównie
                    transporterów. Przednia część kolumny w składzie czterech transporterów z dowodzącym akcją majorem
                    Wehrmachtu, jego zastępcą kpt.Wernerem i zakładnikiem, leśniczym Gadomskim zmierzała bezpośrednio do
                    samolotu trasą od szosy Tarnów - Mielec jak w dniu poprzednim. Środkowa i tylna część kolumny wojsk
                    niemieckich rozpoczęła represyjne działania już od Wesołej do Wyręby Jastrząbki Nowej aż do cypla
                    Podlesia. Mieszkańcy tych miejscowości nie spodziewali się, że dotkną ich jakieś represje za
                    wydarzenia, które rozegrały się kilka km od nich. O tym, że była próba zamachu na pilota w ich
                    rejonie prawdopodobnie nie wiedzieli. Żołnierze niemieccy na początek spalili dwa gospodarstwa w
                    Jastrząbce Nw. (Antoniego Cichonia i Józefa Pluty). Schwytanych mieszkańców doprowadzano do szkoły a
                    zabudowania Podlesia systematycznie palono. Spalono 30 gospodarstw (80 budynków). Grupa czterech
                    transporterów, które dotarły do wraku Messerschmitta była pilnie obserwowana przez ukrytych
                    partyzantów gotowych do akcji w przypadku drastycznego zaostrzenia sytuacji. Pilot Werner dokładnie
                    sprawdził zgromadzone przy samolocie uzbrojenie, sprzęt, amunicję i torbę z osobistymi rzeczami.
                    Rzeczy osobiste i amunicja zostały przeniesione do transportera, natomiast dwa działka i radiostację
                    włożono do wraku. Samolot obłożono snopkami zboża, oblano benzyną i podpalono. Następnie ta grupa
                    ekspedycyjna wyruszyła do Dolnego Końca Jastrząbki rozprawić się z sołtysem Janem Gońko, który
                    ośmielił się zlekceważyć wezwanie pilota dzień wcześniej. Również w dniu dzisiejszym, co zrozumiałe,
                    w zabudowaniach sołtysa nie było żywej duszy - spalono mu więc stodołę, szopę i oborę. Następnie
                    pilot postanowił ukarać Krzywonosa, jednego z wczorajszych przewodników. Zabudowania też były puste,
                    ale w tym przypadku Niemiec dał się ubłagać i odstąpił od zamiaru spalenia chałupy. Niemcy długo
                    rechotali rozbawieni faktem, że w rodzinie Józefa Krzywonosa jest 17 dzieci. Leśniczy Gadomski
                    postanowił w tym momencie zmienić wrogie nastawienie oficerów relacjonując przebieg, zresztą zgodnie
                    z prawdą, niedawnej pomocy udzielanej przez miejscowych ludzi ofiarom katastrofy transportowego
                    Junkersa, którego wrak był doskonale widoczny za zabudowaniami Krzywonosa. Dowództwo akcji uznało,
                    że sprawiedliwość została wymierzona i grupa transporterów udała się do szkoły, po drodze raniąc
                    Władysława Saka tylko dlatego, że zaczął uciekać na widok niemieckich żołnierzy. Do zgromadzonych
                    zakładników, z trwogą oczekujących zapowiadanej przez Niemców kaźni, przemówił kpt. pil. Werner
                    oznajmiając z satysfakcją, że warunki ultimatum zostały spełnione i Armia III Rzeszy
                    wspaniałomyślnie daruje im życie.</p>
                <p>
                <ul>Uwagi dodatkowe - dane taktyczno-techniczne samolotu Messerschmitt Bf 109E-4:
                    <li>samolot myśliwski 1-miejscowy,</li>
                    <li>silnik 12-cylindrowy, rzędowy, moc 1175 KM,</li>
                    <li>masa startowa 2.610 kg,</li>
                    <li>prędkość max. 560 km/h,</li>
                    <li>prędkość wznoszenia 17,8 m/s,</li>
                    <li>zasięg 660 km,</li>
                    <li>pułap praktyczny 10.500 m,
                    </li>
                    <li>rozpiętość skrzydeł 9,90 m,
                    </li>
                    <li>długość 8,64 m,
                    </li>
                    <li>wysokość 2,45 m,
                    </li>
                    <li>uzbrojenie: 2 działka MG FF (20 mm) po 60 szt. nb na lufę, 2 karabiny maszynowe MG17 (7,92 mm) z
                        elektropneumatycznym przeładowniem i elektrycznym spustem, po 1000 szt. nb na lufę.
                    </li>
                </ul>
                </p>
                <p>Autor książki - Aleksander Kabara s. Pawła urodził się w Jastrząbce Starej w 1926r. Ukończył Szkołę
                    Mechaniczną w Dębicy w 1943r. Od czerwca 1943r. był żołnierzem - strzelcem ps. "Grom" 1 plutonu AK
                    Placówki Zassów - "Zapalnik". W kwietniu 1945r. wstąpił ochotniczo do Wojska Polskiego. W czasie 36
                    letniej czynnej służby w wojskach inżynieryjnych (saperskich) dowodził pododdziałem, oddziałami i
                    jednostkami inżynieryjnymi, m.in. 1 Warszawską Brygadą Pontonową w Brzegu n. Odrą. Dowodził nimi
                    także podczas akcji rozminowania, przeciwpowodziowych i przeciwlodowych oraz przy budowie dróg i
                    mostów - na rzecz społeczeństwa i gospodarki narodowej. W 1960 r. ukończył Politechnikę Warszawską
                    (Wydział Komunikacji). Płk mgr inż. Aleksander Kabara zakończył zawodową służbę wojskową w 1980r.
                    Żołnierzem zawodowym był również jego brat - płk dypl. Walerian Kabara. Autor zbierał materiały do
                    swojej książki od 1974r. w formie wspomnień pisemnych, pamiętników i zapisów rozmów z uczestnikami
                    wydarzeń okupacyjnych na terenie gminy Czarna i Zassowa. Posiłkował się innymi wydawnictwami o
                    podobnej tematyce, m.in. książką "Gdzie Karpat progi" autorstwa Antoniego Stańki, Instytut
                    Wydawniczy Pax, Warszawa 1984 i 1990r. Pierwsze opracowanie w niewielkim nakładzie, w 1994r. zostało
                    udostępnione żołnierzom Placówki AK Zassów, niektórym instytucjom lokalnym gmin Czarna, Żyraków i
                    Dębica oraz innym osobom w celu zebrania uwag. W efekcie tych wszystkich zabiegów powstała książka -
                    dokument historyczny, który czyta się jednym tchem. Książka ta oddaje wiernie obyczaje i ludzkie
                    zachowania tamtych lat, będących wielkim sprawdzianem patriotyzmu i człowieczeństwa. Jest hołdem i
                    wyrazem uznania dla żołnierzy - partyzantów walczących z niemieckim okupantem o wolność i
                    godność.</p>
                <p>Moja wieś - Żarówka jest wspomniana tylko fragmentarycznie (inna gmina, inny powiat), ale nie stanowi
                    to przeszkody, aby "zza miedzy" pasjonować się z dokonaniami i życiem sąsiadów z południowej
                    strony.</p>
                <p>W książce i streszczeniu używane są nazwy historyczne miejscowości, obowiązujące do 1975r. Obecne
                    nazwy to: Stara Jastrząbka (dawniej Jastrząbka Stara), Nowa Jastrząbka (dawniej Jastrząbka Nowa),
                    Zasów (dawniej Zassów), Stary Jawornik (dawniej Jawornik Stary).</p>
                <p>Z książką zapoznałem się dzięki uprzejmości Pani Smagacz, wdowy po Antonim Smagaczu (1922-2001), ps.
                    "Laska", strzelcu drużyny "Olszyny" BCh w Jastrząbce Starej, mieszkańca Złotego Stoku od 1945r.</p>
            </div>
        </div>
        <div class="col-md-4">
            <img src="sam_mes_bf/pics_messerschmitt_bf_109e.jpg">
            <br>Samolot Messerschmitt Bf 109E "Emil"w powietrzu.
        </div>
    </div>

</div>
<div class="container">
    <div class="row">
        <div class="col-md-12 margin30 center">
            <script src="../footer.js"></script>
        </div>
    </div>
</div>
</body>
</html>