<!DOCTYPE html>
<html lang="en">
<head>
    <meta charset="UTF-8">
    <title>ZRZUT BRONI - "Papuga 2" - 1944r</title>
    <meta name="keywords" content=""/>
    <meta name="description" content=""/>
    <!--
    Green Template
    http://www.templatemo.com/preview/templatemo_449_green
    -->
    <meta charset="utf-8">
    <meta name="viewport" content="initial-scale=1">
    <link href='http://fonts.googleapis.com/css?family=Open+Sans:400italic,600italic,700italic,400,600,700,800'
          rel='stylesheet' type='text/css'>
    <link href='http://fonts.googleapis.com/css?family=Oswald:400,700,300' rel='stylesheet' type='text/css'>

    <link rel="stylesheet" href="../css/font-awesome.min.css">
    <link rel="stylesheet" href="../css/bootstrap.min.css">
    <link rel="stylesheet" href="../css/jquery-ui.css"/> <!-- popular tab -->
    <link rel="stylesheet" href="../css/templatemo_misc.css">
    <link rel="stylesheet" href="../css/templatemo_style.css">

    <!-- JavaScripts -->
    <script src="../js/jquery-1.11.1.min.js"></script> <!-- lightbox -->
    <script src="../js/templatemo_custom.js"></script> <!-- lightbox -->
    <script src="../js/bootstrap-collapse.js"></script>
    <script src="../js/jquery-ui.min.js"></script> <!-- popular tab -->
</head>
<body>
<div class="container menu">
    <div class="row">
        <div class="col-sm-4">
            <div class="templatemo_webtitle">
                <p>
                    ŻAROWIANIE
                </p>
            </div>
        </div>
        <div class="col-sm-8">
            <nav class="navbar navbar-default" role="navigation">
                <div class="container-fluid">
                    <!-- Brand and toggle get grouped for better mobile display -->
                    <div class="navbar-header">
                        <button type="button" class="navbar-toggle" data-toggle="collapse"
                                data-target="#bs-example-navbar-collapse-1"><span
                                class="sr-only">Toggle navigation</span> <span class="icon-bar"></span> <span
                                class="icon-bar"></span> <span class="icon-bar"></span></button>
                    </div>
                    <!-- Collect the nav links, forms, and other content for toggling -->
                    <div id="top-menu">
                        <div class="collapse navbar-collapse main_menu" id="bs-example-navbar-collapse-1">
                            <ul class="nav navbar-nav">
                                <li class="current"><a href="../index.html">Witamy</a></li>
                                <li><a href="../wydarzenia.html">Wydarzenia</a></li>
                                <li><a href="../onas.html">O nas</a></li>
                                <li><a href="../historia.html">Historia</a></li>
                                <li><a href="../galeria.html">Galeria</a></li>
                                <li><a href="../kontakt.html">Kontakt</a></li>
                            </ul>
                        </div>
                    </div>
                    <!-- /.navbar-collapse -->
                </div>
                <!-- /.container-fluid -->
            </nav>
        </div>
    </div>
</div>
<div class="container">
    <div class="row">
        <div class="col-md-8">
            <div class="templatemo_about_top shadow">
                <div class="templatemo_about_top_title">ZRZUT BRONI - "Papuga 2" - 1944r</div>
                <div class="templatemo_about_top_sub">Opracował: Stanisław Cichoń (*1941).</div>
                <p>Streszczenie fragmentu książki Aleksandra Kabary p.t. "ZAPALNIK - Z walk AK i BCh na Płaskowyżu
                    Tarnowskim w latach 1939-44" wyd. Color CB, Warszawa 1997, (stron 364).</p>
                <p>W lipcu 1944r. pododdziały Armii Krajowej Obwodu Dębickiego liczyły ok. 5.000 żołnierzy, wchodzących
                    organizacyjnie w skład 5 pułku strzelców konnych AK. W skład tego pułku wchodzili partyzanci z
                    następujących placówek: Brzezny, Dębica, Korzeniów, Łączki Kucharskie, Pilzno, Ropczyce, Sędziszów i
                    Zassów. Składy osobowe poszczególnych pododdziałów były dobrze wyszkolone i dowodzone przez
                    doświadczoną kadrę podoficerską i oficerską. Jedynym mankamentem było słabe uzbrojenie. Placówka AK
                    Zassów - "ZAPALNIK" (obejmująca swoim zasięgiem działania od strony północnej wioski: Zassów, Róża,
                    Przeryty Bór, Jastrząbka Str. i Podlesie oraz pozostałe miejscowości gminy Czarna), otrzymała wiosną
                    1944r. zadanie przyjęcia zrzutu uzbrojenia i sprzętu, celem zabezpieczenia realizacji Planu "Burza".
                    Operacja zrzutu pojemników na spadochronach otrzymała kryptonim "Papuga 1". Termin zrzutu miał być
                    podany drogą radiową z rozgłośni londyńskiej poprzez ogłoszenie specjalnego sygnału - w tym
                    przypadku była to melodia oberka, z ogłoszeniem na jej zakończeniu hasła: "Papuga 1". Na teren
                    zrzutu wybrano obszar Wielkich Łąk w Jastrząbce Starej. Rekonesans przeprowadził wachm. pchor.
                    Alfred Łubieński ps. "Iwo" z Zassowa.</p>
                <p>W ramach przygotowań do tej operacji wykonano szereg skrytek i prawdziwy magazyn (schron) na
                    przechowanie przyjętego zrzutu mienia wojskowego. Przeszkolono ludzi z podziałem na odpowiednie
                    grupy sygnalizacyjne i transportowe. Umówiony sygnał - melodia oberka z hasłem został odebrany w
                    dniu 12 maja 1944r. o godz. 17:45. Natychmiast ogłoszono alarm dla wyznaczonych zespołów.
                    Powtórzenie tej samej melodii i hasła o godz. 20:00 sygnalizowało, że samolot z ładunkiem
                    wystartował - oznaczało to zbiórkę ludzi i środków transportu w wyznaczonych miejscach. Po raz
                    trzeci odebrano melodię z hasłem o godz. 22:00, potwierdzało to, że lot jest kontynuowany w kierunku
                    wyznaczonego celu. Od tego momentu wszyscy zaangażowani w zabezpieczaniu tej operacji byli w pełnej
                    gotowości na wyznaczonych stanowiskach. O godz. 23:00 usłyszano i wkrótce zobaczono nadlatujący od
                    zachodu samolot. Światła sygnalizacyjne zostały zapalone i czekano w napięciu na potwierdzający
                    sygnał z samolotu, ten jednak kontynuował lot w kierunku wschodnim i wkrótce zniknął za horyzontem.
                    Operacja zrzutu nie została zrealizowana. W sprawozdaniu po zakończonym locie bojowym, nawigator
                    por. pil. W. Krzywda zanotował: "Nad Plac. 224 (Warta) 00:14 - 00:46, nad 226 (Papuga) 01:28 -
                    01:48, brak sygnałów" (Z książki Jędrzeja Tucholskiego "CICHOCIEMNI" wyd. III uzup. Str. 488,
                    Instytut Wydawniczy "PAX", 1988r.). Z pewnością sprawa ta była analizowana na wszystkich
                    zainteresowanych szczeblach. Najbardziej zawiedzeni byli żołnierze Placówki "ZAPALNIK". Większość ze
                    stanu 150 partyzantów ze wsi Jastrząbka Str. nie posiadało żadnego uzbrojenia. Niewielkie ilości
                    produkowanych chałupniczo "samopałów" przez rusznikarzy w Przerytym Borze, Borowej i Czarnej były
                    kroplą w morzu potrzeb.
                    Duże zasługi w "dozbrajaniu" pododdziału mieli bracia Smagaczowie z Jastrząbki Str., absolwenci
                    Szkoły Mechanicznej w Dębicy. W latach 1941-44 pracowali w zakładach niemieckiej "Zbrojowni" przy
                    ul. Rakowieckiej w Krakowie, skąd z narażeniem życia "przemycali" potrzebne części i materiały do
                    produkcji broni oraz innego zbrojenia.</p>
                <p>Bolesław Smagacz ps." Motyl" i Antoni Smagacz(1922-2002) ps. "Laska" byli doskonałymi konstruktorami
                    i "producentami" tak potrzebnej broni. O baj byli strzelcami drużyny "Olszyny" Batalionów Chłopskich
                    w Jastrząbce Str., wchodzącej w skład Placówki AK -"ZAPALNIK". Zakupy broni na "czarnym rynku" też
                    nie stanowiły istotnego przychodu, ponadto stwarzały znaczne niebezpieczeństwo dekonspiracji, z
                    uwagi na prowokacje stosowane przez agentów Gestapo.</p>
                <p>Dowództwo AK zdecydowało o powtórzeniu próby dokonania zrzutu. Ponownie został przeprowadzony
                    rekonesans z udziałem wachm. pchor. "Iwo" i wytypowano rejon zrzutu na zachodniej stronie pól
                    Dolnego Końca Jastrząbki Str., z centrum na Wielkich Łąkach w Soszynach. Zmieniono system
                    sygnalizacji; zamiast podpalanych pochodni i ognisk - latarki elektryczne ze światłem czerwonym oraz
                    światłem białym. Ponownie przeszkolono wyznaczone zespoły, dopracowano organizacyjnie wszystkie
                    elementy logistycznego zabezpieczenia. Tak jak poprzednio, oczekiwano na upragniony sygnał z BBC
                    London.</p>
                <p>W dniu 30 lipca 1944r. o godz. 17:45 usłyszano melodię oberka z wyraźnie, 2-krotnie powtórzonym
                    hasłem "Szafa gra - Papuga 2". Melodia i hasło zostały nadane także o godz. 20:00 i 22:00. Już o
                    godz. 21:00 wszystkie zespoły były na stanowiskach. Noc zapowiadała się jasna i bezchmurna. Wiał
                    słaby wiatr wschodni. Sygnałem dla załogi samolotu miała być zapalona na ziemi świetlna strzała
                    wskazująca kierunek wiatru w strefie przyziemnej, z reflektorem skierowanym do góry, ustawionym na
                    ostrzu grota. Kilkunastu żołnierzy, stanowiących świetlną strzałę, trzymało w prawej ręce latarki
                    koloru czerwonego, w lewej - koloru białego. Wszyscy wiedzieli, że samolot będzie nad celem w 2
                    godziny od trzeciego sygnału. Kilka minut po północy nadleciał od zachodniej strony samolot, który
                    natychmiast zasygnalizował światłem reflektora o zauważeniu sygnału na ziemi. Maszyna dokonała
                    manewru zwrotu nad Żarówką i Przerytym Borem i rozpoczął się zrzut pojemników na spadochronach o
                    białych czaszach. Samolot jeszcze dwa razy dokonywał nawrotu i zrzucał kolejne partie zasobników.
                    Widok był fantastyczny: w powietrzu unosiły się szybko opadające ładunki w kształcie cygara,
                    dokładnie w zaplanowany rejon. Po zakończeniu zrzutu samolot dał sygnał światłem reflektora i
                    pożegnalnie "pokiwał" skrzydłami. Odleciał w kierunku południowo zachodnim. Teraz rozpoczęła się
                    ciężka praca załadunku pojemników na przygotowane furmanki. Kilka ładunków wpadło do wypełnionego
                    wodą rowu melioracyjnego, kilka czasz nie wytrzymało obciążenia i pojemniki zostały uszkodzone.
                    Pojemniki zawierające broń były b. ciężkie, do ich przenoszenia potrzebnych było 8 ludzi. Transport
                    (parokonne furmanki), pochodził z majątku Łubieńskich z Zassowa - 4 szt., ze wsi Borowa - 4 szt.
                    oraz z plebani z Jastrząbki Str. - 1 szt.</p>
                <p>W sumie uzyskano ze zrzutu 22 pojemniki zawierające broń angielską, w tym: ręczne karabiny maszynowe
                    t. Bren, pistolety maszynowe t. Sten, granatniki przeciwpancerne t. Piat wz. 43. Ponadto:
                    radiostacje, amunicja, granaty ręczne, pistolety, materiały wybuchowe (plastyk), mundury.</p>
                <p>Uzbrojenie i materiały zostały posegregowane i przewiezione do majątku w Zassowie (3 furmanki), do
                    zabudowań St. Gadacza (rusznikarza) w Borowej (2 furmanki z uszkodzoną bronią), do magazynu
                    (schronu) w lesie "Płonica" przy wzg. 229,1 (pozostałe furmanki). Przed świtem, wszystkie transporty
                    silnie ubezpieczane, przemieszczając się drogami polnymi i leśnymi, szczęśliwie dotarły do miejsc
                    przeznaczenia. Zasadniczą część uzbrojenia w leśnym magazynie przejął por. Stanisław Jabłonowski ps.
                    "Dąb" z Przyborowa - dowódca zwiadu konnego.</p>
                <p>W dniu 05 sierpnia 1944r. wyznaczeni do Akcji "Burza" żołnierze Placówki AK - "ZAPALNIK" w sile 150
                    ludzi, wzmocnieni 80-cioma tragarzami, przetransportowali całość uzyskanego uzbrojenia i sprzętu do
                    rejonu III Zgrupowania AK w Gołęczynie ( kilka km na wschód od Pilzna). W tamtym rejonie, w dniach
                    od 9 do 23 sierpnia 1944r. żołnierze III Zgrupowania AK stoczyli szereg potyczek i walk z wojskami
                    niemieckimi. Zastępcą Dowódcy III Zgrupowania był wachm. pchor. Alfred Łubieński ps. "Iwo" . Dowódcą
                    2. kompanii był ppor. Jan Kuta ps. "Rudolf" (nauczyciel z m. Dąbie), zastępcą dowódcy 2 k był ppor.
                    Marian Potoczek ps. "Piotr" (nauczyciel z m. Mokre), szefem kompanii był sierż. Stanisław Ćwik ( z
                    m. Jaźwiny). Obowiązki st. sanitariusza pełnił sierż. Stanisław Mysona ps. "Słonecznik" (z m.
                    Borowa). Dowódcą 1pl "Jastrząbka" 2 k był por. art. Henryk Gadomski ps. "Cis". Dowódcą 2 pl "Borowa"
                    2k był ppor. Ludwik Bieniasz ps. "Radlicz"(z m. Borowa). Dowódcą 3pl "Czarna" 2k był ogniomistrz
                    Kazimierz Szynalski ps. "Mit".</p>
                <p><b>Kilka zdań komentarza osobistego:</b></p>
                <p>Podczas lektury tej pasjonującej książki wielokrotnie byłem zaskakiwany pewnymi faktami, do których
                    wcześniej nie przywiązywałem większej wagi. W opisie przyjęcia zrzutu jest tylko zapis, że
                    spadochrony były koloru białego. Mogę dodać, że była to tkanina jedwabna i wiem to nie z Internetu
                    (o dziwo!) ale przypomniałem sobie scenę w domu w Sosnowie, kiedy to moja matka w kilka lat po
                    wojnie, wyjęła z komody dosyć sporych rozmiarów kawałek śnieżnobiałej cienkiej, błyszczącej tkaniny
                    i zastanawiała się czy będzie z tego ładna bluzka. Nie dowiedziałem się wtedy nic o zrzucie broni w
                    pobliżu Żarówki, ale jedynie to, że jest to materiał b. mocny, z naturalnego jedwabiu ze spadochronu
                    z okresu okupacji.</p>
                <p>Wnikliwy czytelnik książki może się zastanawiać, jak to możliwe, że kilka km od ruchliwej trasy
                    Tarnów-Mielec mogła przebiegać spokojnie, wielogodzinna akcja przyjmowania zrzutu alianckiego.
                    Obecnie taka sytuacja jest mało prawdopodobna, wtedy, jak pokazała historia, były to fakty częste w
                    tamtym rejonie. Z moich wakacyjnych wspomnień z Żarówki pamiętam,że każda niedzielna wyprawa do
                    kościoła w Zdziarcu oznaczała parokilometrową wędrówkę po grząskim piasku i praktycznie skarpetki i
                    buty zakładano dopiero przed wejściem do kościoła. Droga biegnąca przez wieś Żarówka, to wstęga
                    białego piasku z głębokimi koleinami kół furmanek. Niektórzy gospodarze żartowali, że wracając z
                    targu w Radomyślu, z chwilą zjazdu z szosy tarnowskiej, mogli spokojnie uciąć sobie drzemkę do
                    momentu zatrzymania furmanki. To oznaczało, że koń doprowadził pojazd jak po szynach, do domu.
                    Krótko mówiąc, był to teren bardzo trudny dla pojazdów mechanicznych. Nieprzypadkowo karna
                    ekspedycja z udziałem kpt. Wernera poruszała się na pojazdach gąsienicowych. W ubiegłym roku byłem
                    tylko kilka godzin w rodzinnej wiosce i stwierdziłem ze zdziwieniem, ze piasek ... zniknął! Droga
                    jest asfaltowa (szkoda, że nie ma przynajmniej jednego chodnika dla pieszych), ale piasku nie ma
                    również w miejscach gdzie dawniej na pewno był. Można śmiało powiedzieć, że tereny wiejskie pow.
                    mieleckiego i dębickiego do lat 50-tych ubiegłego stulecia były obszarami nie dotkniętymi piętnem
                    cywilizacji. Ludzie żyli w warunkach skrajnie prostych, bez energii elektrycznej (elektryfikacja
                    Żarówki nastąpiła dopiero w 1963r.!). Murowane domy były niesłychaną rzadkością. Te surowe warunki
                    egzystencji, bezpośredni kontakt z naturą i pięknem przyrody, wykształciły pewien specyficzny klimat
                    kulturowy, który reprezentują żyjący tam ludzie i mam nadzieję, ich potomkowie, którzy wyemigrowali
                    w inne strony świata. Atmosfera tamtych obyczajów i ludzkich postaw jest świetnie nakreślona w
                    książce Aleksandra Kabary. Po jej lekturze zrozumiałem, dlaczego mój ojciec bardzo często powracał
                    we wspomnieniach do lat swojej młodości i niepowtarzalnego uroku rodzinnych stron.</p>
                <p>W książce nie ma żadnej wzmianki o systemie nasłuchu polskojęzycznych audycji rozgłośni londyńskiej.
                    Przypomnę tylko, że podczas okupacji był absolutny zakaz posiadania odbiorników radiowych. Można
                    domniemywać, że "centrum" nasłuchowe znajdowało się w majątku Łubieńskich w Zassowie a także w
                    leśniczówce Henryka Gadomskiego w Osicu. Nie wykluczony jest również nasłuch przez zwykłych
                    mieszkańców, posiadających ukryte odbiorniki detektorowe. Taki prosty, mały odbiornik, nie
                    potrzebujący żadnego zasilania, posiadał mój ojciec. Słuchawki położone na talerzu zapewniały
                    komfortowe słuchanie audycji przez kilka zaufanych osób. Przed wojną i podczas okupacji ilość stacji
                    radiowych w Europie była znikoma i co dziwne, wszystkie były odbierane b. dobrze.</p>
                <p>Stanisław Cichoń, 07.03.2005r.</p>
            </div>
        </div>
        <div class="col-md-4">
            <img src="zrzut/zrzut_broni_1.jpg">
            <img src="zrzut/zrzut_broni_2.jpg">
            <img src="zrzut/zrzut_broni_3.jpg">
            <img src="zrzut/zrzut_broni_4.jpg">
            <br>Na zdjęciu zrzutowa radiostacja AP5. Zaprojektowana latem 1943r przez polskiego przedwojennego
            krótkofalowca (znak wywoławczy TPAX) - inż. Tadeusza Heftmana.
            Foto ze strony: historia.spdxc.org.pl[dop. S. C.].
        </div>
    </div>

</div>
<div class="container">
    <div class="row">
        <div class="col-md-12 margin30 center">
            <script src="../footer.js"></script>
        </div>
    </div>
</div>
</body>
</html>