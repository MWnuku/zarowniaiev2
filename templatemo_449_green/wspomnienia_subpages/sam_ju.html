<!DOCTYPE html>
<html lang="en">
<head>
    <meta charset="UTF-8">
    <title>SAMOLOT TRANSPORTOWY Ju 352 "Herkules" W JASTRZĄBCE STAREJ</title>
    <meta name="keywords" content=""/>
    <meta name="description" content=""/>
    <!--
    Green Template
    http://www.templatemo.com/preview/templatemo_449_green
    -->
    <meta charset="utf-8">
    <meta name="viewport" content="initial-scale=1">
    <link href='http://fonts.googleapis.com/css?family=Open+Sans:400italic,600italic,700italic,400,600,700,800'
          rel='stylesheet' type='text/css'>
    <link href='http://fonts.googleapis.com/css?family=Oswald:400,700,300' rel='stylesheet' type='text/css'>

    <link rel="stylesheet" href="../css/font-awesome.min.css">
    <link rel="stylesheet" href="../css/bootstrap.min.css">
    <link rel="stylesheet" href="../css/jquery-ui.css"/> <!-- popular tab -->
    <link rel="stylesheet" href="../css/templatemo_misc.css">
    <link rel="stylesheet" href="../css/templatemo_style.css">

    <!-- JavaScripts -->
    <script src="../js/jquery-1.11.1.min.js"></script> <!-- lightbox -->
    <script src="../js/templatemo_custom.js"></script> <!-- lightbox -->
    <script src="../js/bootstrap-collapse.js"></script>
    <script src="../js/jquery-ui.min.js"></script> <!-- popular tab -->
</head>
<body>
<div class="container menu">
    <div class="row">
        <div class="col-sm-4">
            <div class="templatemo_webtitle">
                <p>
                    ŻAROWIANIE
                </p>
            </div>
        </div>
        <div class="col-sm-8">
            <nav class="navbar navbar-default" role="navigation">
                <div class="container-fluid">
                    <!-- Brand and toggle get grouped for better mobile display -->
                    <div class="navbar-header">
                        <button type="button" class="navbar-toggle" data-toggle="collapse"
                                data-target="#bs-example-navbar-collapse-1"><span
                                class="sr-only">Toggle navigation</span> <span class="icon-bar"></span> <span
                                class="icon-bar"></span> <span class="icon-bar"></span></button>
                    </div>
                    <!-- Collect the nav links, forms, and other content for toggling -->
                    <div id="top-menu">
                        <div class="collapse navbar-collapse main_menu" id="bs-example-navbar-collapse-1">
                            <ul class="nav navbar-nav">
                                <li class="current"><a href="../index.html">Witamy</a></li>
                                <li><a href="../wydarzenia.html">Wydarzenia</a></li>
                                <li><a href="../onas.html">O nas</a></li>
                                <li><a href="../historia.html">Historia</a></li>
                                <li><a href="../galeria.html">Galeria</a></li>
                                <li><a href="../kontakt.html">Kontakt</a></li>
                            </ul>
                        </div>
                    </div>
                    <!-- /.navbar-collapse -->
                </div>
                <!-- /.container-fluid -->
            </nav>
        </div>
    </div>
</div>
<div class="container">
    <div class="row">
        <div class="col-md-8">
            <div class="templatemo_about_top shadow">
                <div class="templatemo_about_top_title">SAMOLOT TRANSPORTOWY Ju 352 "Herkules" W JASTRZĄBCE STAREJ
                </div>
                <div class="templatemo_about_top_sub">Opracował: Stanisław Cichoń (*1941).</div>
                <div class="templatemo_about_top_sub">Streszczenie fragmentu książki Aleksandra Kabary p.t. "ZAPALNIK -
                    Z walk AK i BCh na Płaskowyżu Tarnowskim w latach 1939-44" wyd. Color CB, Warszawa 1997, (stron
                    364).
                </div>
                <p>Dzień 10 lipca 1944r. był słoneczny, upalny i bezchmurny. W pewnej chwili od zachodu nadleciały
                    eskadry amerykańskich bombowców przelatując na niezbyt wysokim pułapie nad Jastrząbką Starą w
                    kierunku wschodnim. Wokół nich zwinnie krążyły ubezpieczające je samoloty myśliwskie. Wywołało to
                    olbrzymią sensację wśród mieszkańców pracujących na polach i w gospodarstwach. Dyskutowano i snuto
                    przypuszczenia, co do celu i znaczenia pojawienia się w tym rejonie tak dużej ilości alianckich
                    samolotów. Niektórzy wręcz przypuszczali, że w Polsce zostanie wysadzony desant aliancki. Po pewnym
                    czasie powracające eskadry samolotów amerykańskich pojawiły się lecąc tym samym korytarzem w
                    kierunku na zachód. Nagle, na bardzo niskim pułapie pojawił się od strony Róży olbrzymi niemiecki
                    samolot transportowy Junkers, lecący podobnym kursem. Natychmiast dopadły go nad polami "Bartkówki"
                    dwa myśliwce amerykańskie celnie trafiając z broni pokładowej. Transportowiec zaczął się palić,
                    silniki zaczęły odmawiać posłuszeństwa i maszyna lecąc łukiem w prawo zaczęła szybko zniżać swój
                    lot. Niemiecki samolot z otwartym podwoziem przeleciał tuż nad kominem szkoły Dolnego Końca
                    Jastrząbki Starej, o mało nie zahaczył o kalenicę stodoły, (własność Pawła Kapustki, wujka autora
                    książki - dop.S.C.), lekko musnął wierzchołki drzew i runął na ziemię wywołując olbrzymi huk.
                    Szorując "brzuchem" po ziemi stracił dwa silniki by wreszcie po kilkudziesięciu metrach zaryć się w
                    ziemię na "Górkach".</p>
                <p>Jeden z członków 4-osobowej załogi samolotu wyskoczył (lub wypadł) na kryty słomą dach stodoły, po
                    którym stoczył się na ziemię. Ponieważ zdarzenie było obserwowane przez setki ludzi, pomoc była
                    natychmiastowa. Niemiec, który wyskoczył i spadł z dachu nie dawał oznak życia. Był mocno przypalony
                    ogniem i poobijany.</p>
                <p>Pilot samolotu wyskoczył z niego w chwili, gdy kadłub zaczął "szorować" po ziemi. Był ciężko ranny z
                    oparzeniami kończyn głowy i piersi. Jęczał z bólu i prosił o pomoc.</p>
                <p>Dwaj pozostali członkowie załogi samolotu wyskoczyli z niego dopiero w chwili, gdy kadłub zarył się w
                    ziemię. Byli lekko poturbowani i poparzeni. Na widok nadbiegających ludzi ukryli się w łanie żyta.
                    Widząc dzieci, które pierwsze dobiegły do wraku, wyszli im na spotkanie. Po chwili byli przy nich
                    ksiądz katecheta Józef Bodura i nauczyciel Wincenty Kośmider.</p>
                <p>Widok rannych i bezbronnych wrogów spowodował, że mieszkańcy Jastrząbki Starej zapomnieli o
                    nienawiści, natychmiast przystąpili do udzielania im pomocy medycznej, szczególną troską otaczając
                    ciężko rannego pilota. Członkinie konspiracyjnej drużyny sanitarnej "Zielonego Krzyża" z
                    nauczycielką Stefanią Chysz ps."Matka" - "Poziomka" na czele, udzieliły pierwszej pomocy
                    poszkodowanym. Ciężko rannego przewieziono furmanką odpowiednio przygotowaną do lekarza Tadeusza
                    Kowarzyka (uciekiniera ze Lwowa), mieszkającego u Józefa Wójcika na Górnym Końcu. Po zaaplikowaniu
                    lekarstw pilot został odwieziony przez Stanisława Madurę do przychodni lekarskiej w Czarnej, o czym
                    powiadomiono komendanta posterunku policji - Schwedo.</p>
                <p>Dwaj lekko ranni członkowie załogi postanowili udać się do st. kolejowej w Czarnej. Przed wyjazdem
                    podstawioną furmanką, wydali polecenie sołtysowi wystawienia (do odwołania) warty przy wraku
                    samolotu. Zabity Niemiec był, jak się okazało, kuzynem jednego z ocalałych członków załogi. Po
                    zabraniu dokumentów i osobistych drobiazgów poległego - odjechali, dziękując za troskliwą pomoc. W
                    dwie godziny po ich odjeździe przyjechał wojskowy samochód po zwłoki zabitego żołnierza.</p>
                <p>Miejscowi partyzanci byli mocno zainteresowani uzbrojeniem samolotu. Późną nocą upozorowali napad i
                    po ucieczce "wartowników" spenetrowali wnętrze transportowca, który wykonywał kolejny rejs wahadłowy
                    na trasie Niemcy - Rzeszów, przewożąc ewakuowany sprzęt i narzędzia mechaniczne. Z uzbrojenia
                    nadawał się do użytku tylko jeden karabin maszynowy z nadpaloną kolbą - został więc zdemontowany i
                    ukryty. Obawy, że będą z tego powodu kłopoty, okazały się jak na razie, bezpodstawne. Niemcy
                    zupełnie zapomnieli o samolocie - rozbitym wraku!</p>
                <p>Odzyskany karabin maszynowy został użyty (nieskutecznie) po 21 dniach od tego zdarzenia przez st.
                    strz. Władysława Ćwiok s. Floriana, ps. "Kula" w okolicznościach opisanych w rozdziale VI "Akcja
                    Messerschmitt".</p>
                <p>
                <ul>Uwagi dodatkowe:
                    <li>Dane taktyczno - techniczne samolotu Ju 352 "Herkules".</li>
                    <li>W latach 1943-45 wyprodukowano łącznie 43 szt. transportowców Ju 352 A-0 i A-1.</li>
                    <li>Rozpiętość skrzydeł 32,21 m</li>
                    <li>Długość 24,60 m</li>
                    <li>Wysokość 5,75 m</li>
                    <li>Ciężar własny 12,6 ton</li>
                    <li>Udźwig 6,9 ton</li>
                    <li>Silniki 3 szt.</li>
                    <li>Pułap max. 6000 m
                    </li>
                    <li>Zasięg 2995 km
                    </li>
                    <li>Prędkość max. 370 km/h
                    </li>
                    <li>Uzbrojenie 1. działko 20 mm (MG 151/20), 2 karabiny maszynowe 13 mm (MG 131)
                    </li>
                </ul>
                </p>
                <p>Autor książki - Aleksander Kabara s. Pawła urodził się w Jastrząbce Starej w 1926r. Ukończył Szkołę
                    Mechaniczną w Dębicy w 1943r. Od czerwca 1943r. był żołnierzem - strzelcem ps. "Grom" 1 plutonu AK
                    Placówki Zassów - "Zapalnik". W kwietniu 1945r. wstąpił ochotniczo do Wojska Polskiego. W czasie 36
                    letniej czynnej służby w wojskach inżynieryjnych (saperskich) dowodził pododdziałem, oddziałami i
                    jednostkami inżynieryjnymi, m.in. 1 Warszawską Brygadą Pontonową w Brzegu n. Odrą. Dowodził nimi
                    także podczas akcji rozminowania, przeciwpowodziowych i przeciwlodowych oraz przy budowie dróg i
                    mostów - na rzecz społeczeństwa i gospodarki narodowej. W 1960 r. ukończył Politechnikę Warszawską
                    (Wydział Komunikacji). Płk mgr inż. Aleksander Kabara zakończył zawodową służbę wojskową w 1980r.
                    Żołnierzem zawodowym był również jego brat - płk dypl. Walerian Kabara. Autor zbierał materiały do
                    swojej książki od 1974r. w formie wspomnień pisemnych, pamiętników i zapisów rozmów z uczestnikami
                    wydarzeń okupacyjnych na terenie gminy Czarna i Zassowa. Posiłkował się innymi wydawnictwami o
                    podobnej tematyce, m.in. książką "Gdzie Karpat progi" autorstwa Antoniego Stańki, Instytut
                    Wydawniczy Pax, Warszawa 1984 i 1990r. Pierwsze opracowanie w niewielkim nakładzie, w 1994r. zostało
                    udostępnione żołnierzom Placówki AK Zassów, niektórym instytucjom lokalnym gmin Czarna, Żyraków i
                    Dębica oraz innym osobom w celu zebrania uwag. W efekcie tych wszystkich zabiegów powstała książka -
                    dokument historyczny, który czyta się jednym tchem. Książka ta oddaje wiernie obyczaje i ludzkie
                    zachowania tamtych lat, będących wielkim sprawdzianem patriotyzmu i człowieczeństwa. Jest hołdem i
                    wyrazem uznania dla żołnierzy - partyzantów walczących z niemieckim okupantem o wolność i
                    godność.</p>
                <p>Moja wieś - Żarówka jest wspomniana tylko fragmentarycznie (inna gmina, inny powiat), ale nie stanowi
                    to przeszkody, aby "zza miedzy" pasjonować się z dokonaniami i życiem sąsiadów z południowej strony.

                </p>
                <p>W książce i streszczeniu używane są nazwy historyczne miejscowości, obowiązujące do 1975r. Obecne
                    nazwy to: Stara Jastrząbka (dawniej Jastrząbka Stara), Nowa Jastrząbka (dawniej Jastrząbka Nowa),
                    Zasów (dawniej Zassów), Stary Jawornik (dawniej Jawornik Stary).</p>
                <p>Z książką zapoznałem się dzięki uprzejmości Pani Smagacz, wdowy po Antonim Smagaczu (1922-2001), ps.
                    "Laska", strzelcu drużyny "Olszyny" BCh w Jastrząbce Starej, mieszkańca Złotego Stoku od 1945r.</p>
            </div>
        </div>
        <div class="col-md-4">
            <img src="sam_mes_bf/pics_messerschmitt_bf_109e.jpg">
            <br>Samolot Messerschmitt Bf 109E "Emil"w powietrzu.
        </div>
    </div>

</div>
<div class="container">
    <div class="row">
        <div class="col-md-12 margin30 center">
            <script src="../footer.js"></script>
        </div>
    </div>
</div>
</body>
</html>